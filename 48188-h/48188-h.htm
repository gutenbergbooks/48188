<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Annali d'Italia, vol. 4, di Lodovico Antonio Muratori
 </title>
	<style type="text/css">
body {margin-left: 10%; margin-right: 10%;}

p {margin-top: .75em; text-align: left; margin-bottom: 0em; line-height: 1.2; text-indent: 1.5em;}
p.indice {text-align: center; font-size: 95%; line-height: 1.5; }

hr {width: 50%; margin-top: 2em; margin-bottom: 1em; margin-left: 25%; margin-right: 25%;}
hr.minor {width: 20%; margin-top: 1em; margin-left: 40%; margin-right: 40%;}

div.titlepage {text-align: center; margin: 2em 5%; padding-bottom: 2em; page-break-before: always; page-break-after: always;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}
#coverpage {text-align: center; margin: 3em auto;}

.pad2 {margin-top: 2em;}
.center {text-align: center; text-indent: 0;}

h1,h2 {text-align: center; font-style: normal; font-weight: normal; line-height: 1.5; margin-bottom: .5em;}
h1 {font-size: 200%; margin-top: 2em;}
h2.hidden {line-height: 1em; margin-top: 1em; margin-bottom: 0; visibility: hidden;}

.pagenum {position: absolute; left: 91%; clear: left; font-style: normal;   font-weight: normal; font-size: 65%; text-align: right; color: #999999;   background-color: #ffffff;}

.fnote {font-size: 87%; font-style: italic;}

.small {font-size: 70%;}
.min {font-size: 85%;}
.larger {font-size: 115%;}
.big {font-size: 130%;}
.x-large {font-size: 150%;}
.smcap {font-variant: small-caps;}
.lowercase {text-transform: lowercase;}
.gesperrt {letter-spacing: .2em; margin-left: .2em;}

table {margin-left: 5%; margin-right: 5%; margin-top: 2em; margin-bottom: 2em; width: 90%; font-size: 105%;}
table td {text-align: left; vertical-align: middle; padding-left: 1em; padding-right: 1em; line-height: 1.2em;}
td.br {border-right: 1px solid black; text-align: right; padding-left: 0;}

.br {border-right: thin solid black;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em; text-indent: 0;}

.poem {text-align: left; font-size: 95%; margin: 1.5em 10%}
.poem p {margin: 0; padding-left: 3em; text-indent: -3em;}

 </style>
  </head>
<body>

<div class="chapter">
<p class="center pad2"><span class="big">ANNALI<br /><br /></span>

<span class="x-large gesperrt">D'ITALIA<br /><br /></span>

<span class="larger">4</span></p>

<hr />
</div>

<div id="coverpage">
  <img src="images/cover.jpg" alt="Copertina" />
</div>

<div class="titlepage">
<h1><span class="min">ANNALI</span><br />

<span class="gesperrt">D'ITALIA</span></h1>

<p class="center">DAL<br />
<br />
<span class="larger"><b>PRINCIPIO DELL'ERA VOLGARE</b><br />
<b>SINO ALL'ANNO 1750</b></span><br />
<br />
<i>COMPILATI</i><br />
<br />
<span class="big gesperrt"><b>DA L. ANTONIO MURATORI</b></span><br />
<br />
E<br />
<br />
<b>CONTINUATI SINO A' GIORNI NOSTRI</b><br />
<br />
<span class="larger"><i>Quinta Edizione Veneta</i></span><br /></p>

<hr class="minor" />

<p class="center">VOLUME QUARTO</p>

<hr class="minor" />

<p class="center pad2 gesperrt">VENEZIA</p>

<p class="center small"><b>DAL PREMIATO STAB. DI G. ANTONELLI ED.</b><br />
<br />
<b>1845</b></p>
</div>

<div class="somm">
<hr />

<p class="center big pad2"><a id="indfront"></a><a href="#INDICE">INDICE</a></p>

<hr />
</div>

<div class="chapter">
<p class="center x-large gesperrt pad2">
<a id="ANNALI_DITALIA"></a>ANNALI D'ITALIA
</p>

<p class="center">
DAL<br />
<br />
<span class="larger">PRINCIPIO DELL'ERA VOLGARE FINO ALL'ANNO 1500</span>
</p>
</div>

<p>
<span class="pagenum" id="Page_9">[9]</span>
</p>

<div class="chapter">
<h2 class="hidden" id="DCCCCXCIV">DCCCCXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">DCCCCXCIV</span>. Indiz. <span class="smcap lowercase">VII</span>.</td>
  </tr>
  <tr>
    <td><span class="smcap">Giovanni</span> XV papa 10.</td>
  </tr>
  <tr>
    <td><span class="smcap">Ottone</span> III re di Germania e d'Italia 12.</td>
  </tr>
</table>

<p>
Cogli affari d'Italia han correlazione
quei di <i>Gerberto</i> creato arcivescovo di
Rems. Prese la santa Sede la protezione
di <i>Arnolfo</i> deposto da quella sedia contro
le leggi canoniche, e papa <i>Giovanni XV</i>
sospese dai divini uffizii que' vescovi che
aveano proferita sentenza contro di lui.
Restano tuttavia le invettive d'esso Gerberto,
non dirò contro la Chiesa romana,
ma contro quei papi che in questi ultimi
tempi l'aveano cotanto sporcata, e sì
malamente governata; di Gerberto, dico,
il quale da qui a non molto ci comparirà
salito sul medesimo trono pontificio. <i>Ugo
Capeto</i> re di Francia spedì al papa le
ragioni dell'operato dai vescovi, e il
pregò di voler venire in persona fino a
Grenoble, per conoscere meglio questa
differenza. Non si sentì voglia il pontefice
Giovanni di prendersi tanto incomodo,
e solamente mandò in Francia <i>Leone
abbate</i> del monistero di san Bonifazio
per suo legato, per cui opera nell'anno
seguente fu in qualche maniera posto
<span class="pagenum" id="Page_10">[10]</span>
fine a quell'imbroglio. Abbiamo da Lupo
Protospata <span class="fnote">[Lupus Protospata, in Chronico.]</span> e da Romoaldo Salernitano <span class="fnote">[Romualdus Salernitanus, in Chron.]</span>
che in questo anno <i>obsessa est
Matera a Saracenis tribus mensibus, et
quarto capta ab eis</i>. Ne erano allora in
possesso i Greci, ma non ebbero forza per
poterla sostenere contro la possanza dei
Mori. Fino all'anno presente signoreggiò
in Salerno <i>Giovanni II</i> appellato <i>di Lamberto</i> <span class="fnote">[Peregrinius, Hist. princip. Langobard.]</span>.
La morte il rapì con restare
principe di Salerno suo figliuolo <i>Guaimario</i>,
chiamato il <i>terzo</i>, per distinguerlo
da altri due principi dello stesso nome,
che erano vivuti ne' tempi addietro. Era
esso Giovanni tuttavia vivente nel giugno
di quest'anno, ciò apparendo da un diploma
dato da lui e dal figlio Guaimario,
che si legge nelle Antichità italiane <span class="fnote">[Antiquit. Ital., Dissert. XXXII, pag. 1035.]</span>.
Truovasi ancora in quest'anno <i>Otberto</i>
ossia <i>Oberto II</i> marchese, figliuolo di
quell'<i>Otberto I</i> che noi già vedemmo
marchese e conte del sacro palazzo, e
dicemmo progenitore della casa d'Este,
il quale tiene un placito nella chiesa di
Lavagna, e sentenzia in favore del monistero
di san Fruttuoso <span class="fnote">[Antichità Estensi, P. I, cap. 15.]</span>. L'atto fu
<span class="pagenum" id="Page_11">[11]</span>
scritto <i>anno Incarnationis Domini nostri
Jesu Christi nongentesimo nonagesimo
quarto, X kalendas februarii, Indictione
septima</i>, cioè senza contar gli anni di Ottone
III re. Erano potenti in Toscana e
Lunigiana i marchesi appellati dipoi di
Este, e forse di qui possiamo inferire che
il suddetto <i>Otberto II</i> governasse in questi
tempi la marca di Genova.
</p>

<hr />
</div>

<div class="chapter">
<h2 class="hidden" id="DCCCCXCV">DCCCCXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">DCCCCXCV</span>. Indiz. <span class="smcap lowercase">VIII</span>.</td>
  </tr>
  <tr>
    <td><span class="smcap">Giovanni</span> XV papa 11.</td>
  </tr>
  <tr>
    <td><span class="smcap">Ottone</span> III re di Germania e d'Italia 13.</td>
  </tr>
</table>

<p>
Fu nel presente anno sul principio di
giugno tenuto per ordine del papa un
concilio in Mosomo, oggidì Mouson vicino
alla Mosa, a cui presedette <i>Leone
abbate</i> legato pontificio, e fu deciso che la
deposizione di <i>Arnolfo arcivescovo</i> di
Rems fosse invalida e nulla, e per conseguente
contro i canoni entrato in quella
chiesa <i>Gerberto</i> monaco, già abbate di
Bobbio. Però spossessato di quell'insigne
arcivescovato Gerberto, e come abbandonato
da <i>Ugo Capeto</i> re di Francia,
si ritirò alla corte del re <i>Ottone III</i>, di
cui aveva l'onore d'essere stato maestro.
Ma Arnolfo, che era in prigione,
finchè visse il re Ugo, non ne potè uscire.
Abbiamo da Ditmaro <span class="fnote">[Ditmarus, in Chron., lib. 4.]</span> e da Ermanno
Contratto <span class="fnote">[Ermannus Contractus, in Chron.]</span> che ad una dieta tenuta
in Maddeburgo intervenne con gli altri
principi <i>Arrigo II</i> duca di Baviera e di
Carintia, e marchese di Verona, il qual
poscia portatosi a Gandersheim, dove
<i>Gerberga</i> sua sorella era badessa, quivi
cadde gravemente infermo. Però chiamato
a sè il figliuolo <i>Arrigo</i>, che fu poi
imperadore e santo, gli ordinò di tornarsene
in Baviera ad assicurarsi di quel
ducato, raccomandandogli di non operare
mai contro la fede ed ubbidienza
dovuta al re suo signore: massima da
lui trascurata negli anni addietro, del
che era ben pentito, e pregandolo di
<span class="pagenum" id="Page_12">[12]</span>
ricordarsi del padre, che più non rivedrebbe
in questo mondo. Aggiugne l'Annalista
Sassone <span class="fnote">[Annalista Saxo. apud Eccardum.]</span>: <i>Hic postquam poenitentia
ductus regnum respuit, et Bawariae
ducatu donatus est, ita in eo pro componenda
pace ultra priores suos effloruit,
ut ab illius terrae incolis Henricus pacificus
et pater patriae appellaretur</i>. Dopo
la morte del padre il giovane Arrigo,
<i>Bawariorum electione et auxilio, bona
patris et ducatum, rege donante, obtinuit</i>.
Abbiamo poi due rilevanti particolarità
spettanti a quest'anno negli Annali di
Ildeseim <span class="fnote">[Annales Hildesheim.]</span>, copiate dipoi dall'Annalista
sassone, cioè, che Ottone III mandò per
suoi ambasciatori a Costantinopoli <i>Giovanni
vescovo</i> di Piacenza, e <i>Bernuardo
vescovo</i> di Virzburgo, per addimandare
in moglie d'esso re una principessa del
sangue imperiale de' Greci. Tornerà il
ragionamento intorno a questo affare
andando innanzi. Questo vescovo di Piacenza
è quel medesimo <i>Giovanni</i> archimandrita
calabrese, di cui abbiam parlato
di sopra, e che vedremo antipapa in
breve. Il Campi nella Storia ecclesiastica
di Piacenza il truova in quella città anche
nell'aprile dell'anno presente. L'altra
particolarità è che <i>legati apostolicae
sedis cum unanimitate Romanorum atque
Langobardorum regem Romam invitant</i>.
Certo è, che per la lontananza del re
erano insorti dei troppo mali umori in
Italia, cioè sedizioni di popoli, e soprattutto
dai potenti venivano usurpati giornalmente
i beni e diritti delle chiese. Abbiam
veduto il popolo di Milano in rotta
contra del loro arcivescovo <i>Landolfo</i>;
obbligato papa <i>Giovanni XV</i> a fuggirsene
di Roma per la prepotenza di Crescenzio
e di quel senato. Forse questi due
fatti occorsero circa questi medesimi tempi.
E come avesse mano e balìa nel governo
di Roma il suddetto Crescenzio, si
può anche intendere da ciò che i vescovi
di Francia nella lite già accennata di <i>Arnolfo</i>
e <i>Gerberto</i> diceano, o, per dir meglio,
<span class="pagenum" id="Page_13">[13]</span>
facea lor dire lo stesso Gerberto <span class="fnote">[Baron., in Annal. Eccles. ad annum 992.]</span>: <i>Regii,
ac nostri legati Romam profecti, et
epistolas pontifici porrexerunt, et ab eo
indigne suscepti sunt. Sed, ut credimus,
quia Crescentio nulla munuscula obtulerunt,
per triduum a palatio seclusi, nullo
responso accepto redierunt: quod peccatis
nostris exigentibus provenire, non dubium
est, ut romana Ecclesia, quae mater et
caput ecclesiarum est, per tyrannidem debilitetur.</i>
Ecco lo stato in cui si trovava
allora la Sedia apostolica, certo per colpa
de' soli Romani. Da un diploma riferito
dall'Ughelli <span class="fnote">[Ughell., Ital. Sacr., tom. 5 in Episc. Veron.]</span> siamo assicurati che
il re <i>Ottone III</i> si trovava in Magonza
<i>III idus novembris anno dominicae Incarnationis
DCCCCXCV Indictione VIIII</i>
(la qual dovea camminare fino al fine
dell'anno presente, secondo il moderno
stile) <i>anno tertii Ottonis regnantis XII</i>.
Parimente la Cronica del monistero di
Volturno <span class="fnote">[Chron. Vulturnense, P. II, tom. 1 Rer. Ital.]</span> ci somministra un placito,
tenuto in quest'anno in <i>Valva</i> nel ducato
di Spoleti, oppure nella marca di Camerino.
Erano presidenti ad esso <i>Atto
comes, et Oderisius comes, et Helmepertus
episcopus missus domni Ugonis dux et
marchio</i>. Queste poche parole confermano
quanto s'è accennato di sopra, cioè
che per qualche accidente non era più
duca di Spoleti e marchese di Camerino
<i>Trasmondo</i>, da noi veduto negli anni addietro
al governo di que' paesi; e che a
lui era succeduto <i>Ugo duca</i> e marchese
anche di Toscana.
</p>

<hr />
</div>

<div class="chapter">
<h2 class="hidden" id="DCCCCXCVI">DCCCCXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">DCCCCXCVI</span>. Indiz. <span class="smcap lowercase">IX</span>.</td>
  </tr>
  <tr>
    <td><span class="smcap">Gregorio</span> V papa 1.</td>
  </tr>
  <tr>
    <td><span class="smcap">Ottone</span> III re 14, imperad. 1.</td>
  </tr>
</table>

<p>
L'anno fu questo in cui, venuta la
primavera, <i>vernali tempore</i>, il giovane
<i>Ottone III</i> re calò in Italia, accompagnato
dalla guardia di un decoroso esercito.
Secondo il Cronografo sassone <span class="fnote">[Chronograph. Saxo, in Access. Histor. Leibnitii.]</span>,
<span class="pagenum" id="Page_14">[14]</span>
<i>dominicam resurrectionem Papiae regali
more celebravit</i>. Passato a Ravenna, quivi
fece una buona posata, e colà gli giunse
l'avviso che era mancato di vita <i>Giovanni
XV</i>, cioè quel papa che il santo
abbate di Fleury <i>Abbone</i> <span class="fnote">[Aimonius, in Vita S. Abbonis.]</span> ito a Roma,
<i>turpis lucri cupidum, atque in omnibus
suis actibus venalem reperit</i>. Seco avea
l'imperadore condotto <i>Brunone</i> suo parente,
in qualità di cappellano, giovane
letterato, ma alquanto per la sua età focoso.
Invogliossi Ottone di metterlo sul
trono pontifizio, e intesosi coi Romani,
lo spedì a Roma, accompagnato da <i>Willigiso
arcivescovo</i> di Magonza, e da <i>Adalboldo
vescovo</i> di Utrecht, dove innalzato
a quella sublime dignità, assunse il nome
di <i>Gregorio V</i>. Il Sigonio <span class="fnote">[Sigonius, de regno Italiae, lib. 7.]</span> scrive che
Ottone <i>usurpato jure Brunonem Saxonem
propinquum suum, XVI kalendas julii pontificem
declaravit, ac Romam consecrandum
misit</i>. Altrettanto ha Girolamo Rossi <span class="fnote">[Rubeus, Hist. Ravenn., lib. 5.]</span>;
ed amendue riferiscono all'anno
precedente l'esaltazione d'esso Gregorio;
nè mancano scrittori che credono creato
papa Brunone allorchè Ottone III fu giunto
a Roma, e adoperò la sua autorità in
favore di lui. Ma tanto al Sigonio, quanto
al cardinal Baronio <span class="fnote">[Baron., in Annal. Ecclesiast.]</span> mancarono
molti lumi, che noi ora abbiamo, e però
in molte circostanze si allontana dal vero
il loro racconto. La verità si è, che solamente
nel presente anno venne <i>Ottone III</i>
in Italia; ed in esso mancò di vita <i>Giovanni
XV</i> romano pontefice. Stando il re
Ottone in Ravenna, raccomandò ai Romani
il suddetto Brunone, ed essi concordemente
convennero nell'elezione di
lui, senza che il re usurpasse i loro diritti.
Prese il nome di <i>Gregorio V</i>. Non
essendo egli per anche imperadore, ma
solo re d'Italia, a nulla era tenuto per
lui il clero e popolo romano, e solamente
poteano intervenire riguardi di convenienza,
che in fatti non mancarono in
<span class="pagenum" id="Page_15">[15]</span>
tal congiuntura. Come succedesse l'affare,
l'abbiamo da un autore contemporaneo,
cioè dal monaco autore della Vita
di santo <i>Adalberto vescovo</i> di Praga presso
il padre Mabillone <span class="fnote">[Mabill., Saecul. Benedict. V, pag. 860.]</span>: <i>Rex autem Otto</i>,
scrive egli, <i>Alpium nives multo milite transmeans,
juxta sacram urbem Ravennam regalia
castra metatus est. Ibi in ejus occursum
veniunt epistolae cum nuntiis, quos
mittunt romani proceres et senatorius ordo:
primo illius adventum, velut toto tempore
paternae mortis non visum, totis visceribus
desiderare, ac debita fidelitate pollicitantur
exspectare. Deinde in morte domni
Apostolici tam tibi quam illis, non
modicam invectam esse partem incommodorum
annuntiant, et quam pro eo ponerent,
regalem exquirunt sententiam.</i>
Pertanto mandò egli a Roma <i>Brunone</i>;
e che questi fosse liberamente eletto ed
approvato dal clero e popolo romano,
l'abbiamo dagli Annali d'Ildeseim <span class="fnote">[Annales Hildesheim.]</span> e
dall'Annalista sassone <span class="fnote">[Annalista Saxo.]</span>, che scrivono
a quest'anno: <i>Johannes papa obiit. Unde
imperator in Italia positus, rumore incitatus,
praemissis quibusdam principibus,
publico consensu et electione, fecit in apostolicam
Sedem ordinari suum  nepotem
domnum Brunonem, Ottonis filium, qui
marcham veronensem servabat, imposito
nomine Gregorii.</i> Di qui impariamo chi
fosse il padre di <i>Gregorio V</i> papa, cioè
<i>Ottone duca</i> della Franconia, ed allora
marchese ancora della marca di Verona,
nato da <i>Liutgarda</i> figliuola di <i>Ottone il
Grande</i> imperadore. Ne ho io prodotta la
genealogia altrove <span class="fnote">[Antiq. Ital., Dissert. XLI. Antichità Estensi,
P. I, cap. 8.]</span>. Così il Cronografo
sassone scrive <span class="fnote">[Chronograph. Saxo apud Leibnitium.]</span>: <i>Nepotem suum
Brunonem virum valde praeclarum, non
solum cleri, sed et omnium Romanorum
unanimi voto civium pontificem electum
subrogari pie consensit</i>. Crede il padre
Pagi <span class="fnote">[Pagius, Crit. Baron.]</span> che sul principio di maggio seguisse
<span class="pagenum" id="Page_16">[16]</span>
l'assunzione al trono pontifizio di
Gregorio V.
</p>

<p>
Allorchè Ottone nel calare in Italia
fu a Verona, per attestato del Dandolo <span class="fnote">[Dandul., in Chron., tom. 12 Rer. Ital.]</span>,
<i>Pietro Orseolo II</i> doge di Venezia inviò
a fargli riverenza <i>Pietro</i> suo figliuolo, che
ebbe l'onore d'essere tenuto alla cresima
dal medesimo re: nella quale occasione
mutò il suo nome in quello di <i>Ottone</i>, e
regalato dal re se ne tornò tutto contento
al padre. E quando esso re fu giunto a Ravenna,
il suddetto doge gli spedì degli
ambasciatori, che riportarono da lui <i>privilegium
de portu et mercato tenendo cum
tribus locis, cum omni datio et theloneo</i>.
Non si può ben intendere in qual sito
fosse questo porto e mercato. Immaginò
il Sigonio che Ottone III, prima di portarsi
a Ravenna, passasse ad assediar Milano,
dove aggiustasse le differenze insorte
fra Landolfo arcivescovo e il popolo di
quella città. Ma appunto l'immaginò.
Niuno degli antichi scrittori conobbe questo
assedio di Milano, nè sotto Ottone II,
nè a' tempi di Ottone III suo figliuolo:
però non si può riposar sull'autorità di
Landolfo seniore storico milanese, che è
solo a narrarlo; e tanto più perchè, già
avvertimmo che Arnolfo altro storico milanese,
ma più accurato, nulla ne parla, e
scrive posto in altra maniera fine alle
controversie di Milano. Si può ben credere
che in quest'anno, e non già nel
seguente, come fu d'avviso Girolamo
Rossi <span class="fnote">[Rubeus, Histor. Ravenn., lib. 5.]</span>, riuscisse ad esso Ottone III
dimorante in Ravenna d'indurre san <i>Romualdo</i>,
monaco ed anacoreta, di santità
già conosciuta, ad accettare il governo
dei monistero di Classe, come si legge
nella vita d'esso santo scritta da san Pier
Damiano <span class="fnote">[Petrus Damiani, in Vit. Romualdi., cap. 6.]</span>. Dappoichè fu assunto al
pontificato <i>Gregorio V</i>, il re <i>Ottone III</i>
mosse da Ravenna alla volta di Roma,
dove fu solennemente ricevuto. Ho io
rapportato un bel placito, tenuto fuori
della stessa Roma dal medesimo re colla
<span class="pagenum" id="Page_17">[17]</span>
assistenza di molti vescovi e principi con
queste note <span class="fnote">[Antichità Estensi, P. I, cap. 20.]</span>: <i>Regnante domno Hottone
piissimo rege anno regni pietatis ejus in
Italia secundo, primo mense madii, Indictione
secunda, foras porta sancti Laurentii,
infra palatius domni nostri regis</i>. Non
ho finora saputo intendere, perchè si dica
<i>anno secondo</i> del regno, se non supponendo
che seguisse la sua elezione e coronazione
in re d'Italia nell'aprile dell'anno
precedente. Ma se Ottone era in Roma,
ossia sulla porta di Roma nel dì primo
di maggio, si avvalora l'autorità di quegli
scrittori che il fanno giunto colà prima
che Brunone fosse posto sulla cattedra
pontifizia. Ora in esso placito l'abbate di
santa Flora d'Arezzo fece querela contra
<i>Adelbertus marchio, et Albertus germani,
filii quondam Holberti</i>, cioè figliuoli del
marchese <i>Oberto I conte</i> del sacro romano
palazzo, ed antenati della casa
d'Este, per cagione di alcuni beni da loro
occupati, e ne riportò il possesso, <i>salva
querela</i>, cioè con lasciar vive ad essi
marchesi le loro ragioni nel petitorio.
Stando in vicinanza di Roma il re Ottone
III, finalmente giunse ad ottenere la
corona dell'imperio. Siccome abbiamo
dalla vita di santo Adalberto <span class="fnote">[Anonym., in Vit. S. Adalberti Pragens.]</span>, <i>magno
gaudio omnium imperatorium attigit apicem.
Laetantur cum primoribus minores
civitatis, cum afflicto paupere exsultant
agmina viduarum, quia novus imperator
dat jura populis, dat jura novus papa.</i>
Queste parole, dice il padre Pagi <span class="fnote">[Pagius, in Critic. Baron.]</span>, <i>manifeste
ostendunt, Ottonem III sicuti et
decessores, supremum dominium in urbe
exercuisse; quod usque ad nostra tempora
obscurum fuit</i>. Il giorno in cui, secondo
gli Annali d'Ildeseim, egli <i>imperator et
patricius coronatur</i>, fu quello di Pentecoste,
che in quell'anno cadde nel dì 31 di
maggio. Ma, per attestato di Ditmaro <span class="fnote">[Ditmarus, in Chron., lib. 4.]</span>
e dell'Annalista sassone <span class="fnote">[Annalista Saxo.]</span>, <i>Romam veniens
<span class="pagenum" id="Page_18">[18]</span>
in Ascensione Domini, quae tunc
erat XII kalendas junii, anno aetatis
suae XV, regni autem XIII, Indictione VIII</i>
(ha da essere <i>VIIII</i>) <i>ab eodem unctionem
percepit, et advocatus Ecclesiae sancti Petri
efficitur</i>. Altrettanto ha il Cronografo
sassone, pubblicato dal Leibnizio <span class="fnote">[Chronographus Saxo editus a Leibnitio.]</span>: il
che quando sia vero, la coronazione seguì
nel dì 21 di maggio. E questa appunto si
dee dire le vera sentenza. Rapporta l'Ughelli <span class="fnote">[Ughell., Ital. Sacr., t. 5 in Episc. Veronens.]</span>
un suo diploma, dato in Roma
<i>X kalendas junii</i> di quest'anno, <i>Indictione
IX, anno tertii Ottonis imperantis I</i>. Ho
io parimente pubblicato un diploma <span class="fnote">[Antiquit. Italic., Dissert. VIII.]</span>,
da lui dato in favore di <i>Odelrico vescovo</i>
di Cremona, <i>obtentu karissimae sororis
nostrae Sophiae</i> con queste note: <i>Datum VI
kalendas junii anno dominicae Incarnationis
DCCCCXCVI, Indictione VIIII, anno vero
tercii Ottonis regnantis XIII, imperii autem
ejus primo</i>. <i>Actum Romae</i>: il che ci fa conoscere
ch'egli era già imperadore nel dì 27
di maggio. E qui non voglio tacere che nel
medesimo mese <i>Ardoino conte</i> del palazzo
tenne un placito <span class="fnote">[Ibidem, Dissert. VII.]</span> nel distretto di Brescia,
dove l'avvocato della chiesa di Cremona
ottenne sentenza favorevole contra
di Gualberto giudice. L'atto fu scritto
<i>anno Incarnationis Domini nostri Jesu
Christi DCCCC nonagesimo sexto, XI kalendas
junias, Indictione nona</i>: il che è
da notare, perchè sempre più conferma
quanto io ho detto di sopra; cioè, che
quantunque Ottone III fosse eletto re di
Italia, e governasse questo regno, pure
non erano contati in Italia gli anni del
suo regno, perchè egli non era per anche
coronato colla corona che chiamiamo
ferrea. Altra ragione non so io addurne
che questa. Aggiungasi un altro diploma
d'esso Augusto, dato <i>VIII kalendas junii</i>
dell'anno presente coll'<i>actum Romae</i>,
come si legge nel Bollario casinense; di
modo che siam certi del dì della sua coronazione.
</p>

<p>
<span class="pagenum" id="Page_19">[19]</span>
Creato che fu imperadore Ottone III,
cominciò, secondo il rito de' suoi predecessori,
a far giustizia in Roma; e fra
gli altri fu citato Crescenzio per le insolenze
usate a <i>Giovanni XV</i> papa. <i>Habito</i>,
dice l'Annalista sassone <span class="fnote">[Annalista Saxo apud Eccardum.]</span>, <i>cum Romanis
placito, quemdam Crescentium,
quia priorem papam injuriis saepe laceraverat,
exsilio statuit deportari; sed ad
preces novi Apostolici omnia illi remisit.</i>
Di qui ancora s'intende qual fosse l'autorità
imperiale di Ottone III in Roma.
Sbrigato da questi affari esso Augusto,
si trasferì dipoi a Pavia. Ne ho la pruova
in un suo diploma <span class="fnote">[Antiquit. Ital., Dissert. XVIII.]</span>, confermatorio
de' beni e privilegii del monistero delle
monache di santa Maria di Teodata, oggidì
della Posterla, dato <i>kalendis augusti,
anno dominicae Incarnationis DCCCCXCVI
Indictione IX, anno tertii Ottonis regnantis
XIII, imperii primo. Actum Papiae.</i>
Benchè niuno degli antichi storici faccia
menzione che Ottone III fosse coronato
colla corona del regno d'Italia; pure si
può ragionevolmente credere ch'egli o
nel suo primo arrivo in Lombardia nella
primavera di quest'anno, ovvero nell'essere
tornato colà dopo la coronazione
romana, ricevesse ancora l'altra del
regno italico. Bonincontro Morigia da
Monza <span class="fnote">[Bonincontrus Morig. in Chron.]</span>, che fioriva nel secolo decimoquarto,
siccome osservai nel mio trattato
<i>de Corona Ferrea</i>, <span class="fnote">[Anecdot. Latin., tom. 2.]</span>, scrive ch'egli
<i>primo in Modoetia</i> (cioè in Monza) <i>postea
in Mediolano italici regni coronam
accepit</i>. Anzi, se a lui crediamo, Ottone
III fu quegli che costituì la nobil terra
di Monza <i>caput Lombardiae et sedem
regni illius</i>: il che difficilmente si può
credere, perchè quest'era una prerogativa
di Pavia, e, se si vuol, anche di Milano.
Sappiamo ben di certo, che ne' secoli
susseguenti fu e tuttavia si truova
custodita la corona del <i>ferro</i> nella basilica
di san Giovanni Batista di Monza,
<span class="pagenum" id="Page_20">[20]</span>
e che quivi talvolta furono coronati i re
d'Italia. Sull'autunno se ne tornò in
Germania il novello Augusto, e per quanto
ci assicura il Cronografo sassone, <i>in
agrippina colonia, summi imperatoris condigno
honore, celebrat natalem diem</i>. Può
essere motivo di maraviglia il trovare
tanta diversità di pareri intorno all'anno
in cui <i>Ugo Capeto</i> re di Francia, primo
della sua schiatta, finì di vivere. L'Annalista
sassone <span class="fnote">[Annalista Saxo.]</span> fa succeduta la di lui
morte nell'anno 994; Odoranno ed altri
nell'anno 998. Certo è che s'ingannano.
Il padre Mabillone e il padre Daniello il
credono mancato di vita nell'anno presente
996. Ma il padre Pagi pretende che
ciò accadesse nell'anno seguente 997.
Tale fu ancora il sentimento di Romoaldo
salernitano <span class="fnote">[Romualdus Salernitanus, in Chron., tom. 7
Rer. Ital.]</span>. Lascerò io disputarli
di questo, bastando ricordare ai lettori
ch'ebbe per successore <i>Roberto</i>, principe
per la sua pietà e per altre virtù lodatissimo,
ma poco da noi conosciuto per
altre sue azioni Abbiamo poi una gran
folla di scrittori che tengono istituiti in
quest'anno da papa Gregorio V i sette
elettori dell'imperio. Ma in questi ultimi
tempi, ben ventilata una tal quistione, è
ormai deciso non sussistere l'istituzione
d'essi elettori: intorno a che non ispenderò
io altra parola.
</p>

<p>
Prima nondimeno di abbandonar
quest'anno, si vuol rammentare uno
strepitoso fatto, che si dice accaduto nel
contado di Modena, e vien riferito all'anno
presente dal Sigonio <span class="fnote">[Sigonius, de Regno Ital., lib. 7.]</span> e da altri.
Gotofredo da Viterbo <span class="fnote">[Gotifredus Viterbiens., in Panth.]</span> circa l'anno
1190 fu il primo e il solo a spacciar
questo racconto. Trovandosi l'imperadrice
moglie di Ottone III (chiamata
<i>Maria</i> da alcuni) vicino a Modena nella
casa del conte, ossia governatore di questa
città, chiamata Amola, perdutamente
s'invaghì d'esso conte, ed anche sfacciatamente
<span class="pagenum" id="Page_21">[21]</span>
gli palesò le sue fiamme. Egli,
fedele a Dio e al suo principe, si mise a
fuggire; e perchè l'imperadrice l'aveva
afferrato pel mantello a fine di ritenerlo,
glielo lasciò nelle mani. Rivelò il conte
alla propria moglie quanto gli era accaduto,
ben prevedendo la propria rovina.
Infatti accusato dall'imperadrice all'Augusto
consorte, quasichè egli avesse dato
un assalto alla di lei onestà, il credulo
Ottone gli fece senz'altro tagliare il capo.
Comparve dipoi l'afflitta moglie del conte
davanti all'imperadore; e rivelato il
fatto, come era, dimandò giustizia, con
esibirsi di provar l'innocenza del marito
e la calunnia dell'imperadrice col
giudizio, come allora diceano, del ferro
rovente. Fu ammessa alla pruova, e senza
danno alcuno maneggiò quel ferro,
o pure passeggiò illesa sopra i vomeri
infuocati; perlochè l'imperadrice fu
condannata al fuoco. Ma che questa sia
una popolar novella, bevuta buonamente
da Gotofredo da Viterbo, abbastanza si
comprende dal vedere che niuno de' più
antichi scrittori ha lasciata menzione di
un avvenimento di tanto rilievo, che avrebbe
fatto un incredibil rumore dappertutto.
E neppure alcun d'essi scrive
che Ottone III, giovane di sedici anni,
avesse per anche presa moglie; anzi s'è
osservato ch'egli nel precedente anno
inviò due vescovi a cercarne una in
Grecia. Aggiungasi aver noi trovato all'anno
989 <i>Tedaldo</i>, avolo della contessa
Matilda, <i>marchese e conte di Modena</i>.
Scorgeremo inoltre vivente lo stesso Tedaldo
dopo la morte di Ottone III, nè è
molto probabile che fosse stato tolto a
lui il governo di questa città per darlo
ad un altro. Quel solo che potrebbe addursi
per sostener qui il racconto di Gotifredo,
consiste in immaginare che gli
antichi passassero sotto silenzio le nozze
e la morte di questa imperadrice, come
memoria infame. Oltre di che, Landolfo
seniore, storico milanese, non lontano
dai tempi di Ottone III lasciò scritto <span class="fnote">[Landulf. Senior, Hist. Mediol., t. 4 Rer. Ital.]</span>,
<span class="pagenum" id="Page_22">[22]</span>
aver egli spedito a Costantinopoli <i>Arnolfo
II</i> arcivescovo di Milano a cercargli
una moglie, <i>defuncta conjuge, ex qua filium
masculum minime genuerat</i>: siccome
io prima d'ora osservai nella prefazione
alla storia d'esso Landolfo. Però
ne creda ciò che vuole il saggio lettore.
</p>

<hr />
</div>

<div class="chapter">
<h2 class="hidden" id="DCCCCXCVII">DCCCCXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">DCCCCXCVII</span>. Indiz. <span class="smcap lowercase">X</span>.</td>
  </tr>
  <tr>
    <td><span class="smcap">Gregorio</span> V papa 2.</td>
  </tr>
  <tr>
    <td><span class="smcap">Ottone</span> III re 15, imperad. 2.</td>
  </tr>
</table>

<p>
Pareva che ormai dovesse il regno
d'Italia, e Roma più che le altre città,
goder pace e quiete, dacchè c'era un
imperador potente che potea farsi rispettare
ed ubbidire da tutti. Ma non fu
così. Un mal uomo, un uomo acciecato
dall'ambizione, conviene dire che fosse
<i>Crescenzio</i> console di Roma. Quando si
credeva <i>Gregorio V</i> papa di poter esercitare
quel temporal dominio in Roma
e nel suo ducato che aveano goduto tanti
suoi predecessori, e che gli era stato
confermato dall'Augusto <i>Ottone III</i>, trovò
un troppo gagliardo oppositore in
esso Crescenzio. Avvezzo questi a comandare,
senza far caso del giuramento
di fedeltà prestato al medesimo papa e
all'imperadore, dimenticando ancora il
perdono dei suoi falli, poco dianzi ottenuto
ad intercessione dello stesso pontefice:
tanto fece, che obbligò Gregorio V
a fuggirsene di Roma, <i>nudus omnium rerum</i>,
e a mettere in salvo la vita <span class="fnote">[Annales Hildesheim. Annalista Saxo.]</span>.
Ritirossi egli a Pavia, dove raunato un
concilio di vescovi, fulminò la scomunica
contra di Crescenzio. Ma questi se
ne rise; anzi da lì a non molto passò
all'estremo degli eccessi, quasichè non
ci fosse più nè Dio nè potenza umana
valevole a contrastare con lui. Cioè capitò
in questi tempi a Roma quel <i>Giovanni</i>
calabrese vescovo ossia arcivescovo
di Piacenza, di cui s'è parlato più
volte negli anni addietro, e il quale nella
vita di san Nilo Egumeno presso il cardinal
Baronio porta il nome di <i>Philagathus</i>,
<span class="pagenum" id="Page_23">[23]</span>
già inviato dallo stesso Ottone III
a Costantinopoli per trattare del suo
maritaggio con una delle figliuole dei
greci Augusti. Venivano con esso lui gli
ambasciatori spediti all'Augusto Ottone
da <i>Basilio</i> e <i>Costantino</i> imperadori, che
furono con grande onore ricevuti da
Crescenzio. Allora fu che tanto l'ambizioso
Crescenzio, quanto il volpone Giovanni
tramarono una tela d'infame politica,
che abbastanza risulta dalla storia
di quei tempi: cioè si accordarono insieme
che il governo temporale di Roma
restasse a Crescenzio, ma sotto la
protezione e sotto la sovranità degl'imperadori
greci, e Giovanni fosse creato
papa, con contentarsi del governo spirituale
della Chiesa di Dio. Parlando Arnolfo
milanese <span class="fnote">[Arnulphus, Hist. Mediol. tom. 4 Rer. Ital.]</span> di questo Giovanni
greco, ha le seguenti parole: <i>De quo dictum
est, quod romani decus imperii astute
in Graecos transferre tentasset.</i> A me
sembra verisimile che anche gli ambasciatori
greci avessero mano in questo
indegno trattato, che fu immediatamente
eseguito, con aver la fazion di Crescenzio
eletto e consecrato il suddetto Giovanni,
manifesto antipapa, ed usurpatore del
trono pontifizio. Fece inoltre Crescenzio
mettere in prigione gli altri legati dell'imperadore
Ottone che erano tornati
da Costantinopoli. Benchè io abbia di
sopra dato assai a conoscere chi fosse
Giovanni, ora divenuto antipapa, pure ai
lettori non sarà discaro di mirarne la
pittura che ce ne lasciò il Cronografo
sassone <span class="fnote">[Cronographus Saxo apud Leibnitium.]</span>, appellato dal Pagi, maddeburgense.
<i>Hic igitur</i>, dice egli, <i>Johannes
natione graecus</i> (di sopra l'avea chiamato
<i>Johannem quemdam calabritanum</i>)
<i>conditione servus, astu callidissimus imperatorem
Augustum Ottonem II sub paupere
adiens habitu, ob interventum suae
dilectae contectalis Theophanu Augustae,
regia primum est alitus stipe. Deinde procurrente
tempore, vulpina, qua nimium
callebat, versutia praefatum eatenus circumvenit
<span class="pagenum" id="Page_24">[24]</span>
Augustum</i> (veggasi all'anno
982) <i>ut pro loco et tempore satis clementi
ab eo gratia donatus, paene inter
primos usque ad defunctionem suam clarus
haberetur. Post dormitionem vero secundi
Ottonis, regnante jam tertio Ottone
filio suo, praefatus Johannes ingenita sibi
circa illos calluit securius astutia, quo
regis infantia et primatum illius permittebatur
incuria. Ad haec defuncto placentinae
urbis episcopo, vir bonae indolis ei
subeligitur. Quo indecenter ejecto, praefatus
Johannes, non pastor sed mercenarius,
eamdem non regendam, sed devastandam
suscepit ecclesiam. Quam quum aliquot
annos teneret, avaritiae diabolicae inebriatus
veneno, tantum se extulit super
se, ut etiam Romae ipsam beati Petri apostoli
sedem, antichristi membrum vere
effectus, fornicando potius pollueret, quam
venerando insederet.</i> Ecco qual fosse il
furbo calabrese che s'intruse nella sedia
sacrosanta del principe degli Apostoli. Fu
egli perciò scomunicato da tutti i vescovi
dell'Italia, Germania e Francia.
</p>

<p>
Crescenzio intanto <i>imperium sibi usurpavit</i>;
e perchè papa <i>Gregorio V</i> si
azzardò d'inviare i suoi legati a Roma,
li fece egli prendere, e cacciolli in prigione.
Di tutta questa sacrilega sollevazione
andavano di mano in mano gli avvisi
all'Augusto <i>Ottone III</i>; ma trovandosi
egli in Germania impegnato nella guerra
contro gli Slavi, non potè sì presto accudire
agl'interessi d'Italia, certo essendo
ch'egli fin verso il fine di quest'anno
non si mosse dalla Sassonia. Perciò scorretto
è da dire un suo diploma da me
letto nell'archivio episcopale di Cremona
con queste note <span class="fnote">[Antiquit. Italic., Dissert. XI.]</span>: <i>Data kalendis maji,
anno dominicae Incarnationis nongentesimo
nonagesimo septimo, domni autem Ottonis
regnantis XV, imperii vero II, Indictione
X. Actum Romae.</i> Gli anni del
regno e dell'imperio convengono all'anno
seguente, e conseguentemente s'ha da
scrivere <i>anno DCCCCXCVIII, Indictione XI</i>.
S'ingannò eziandio il Sigonio, e poi Girolamo
<span class="pagenum" id="Page_25">[25]</span>
Rossi, allorchè scrissero che Ottone
III fu in Ravenna nell'aprile dell'anno
presente, dove alle preghiere di Alasia
sua sorella donò alcuni stati in Lombardia
a Witichindo, <i>a quo illustris Carrettorum
familia manavit</i>, come spacciavano
i favolosi genealogisti degli ultimi secoli.
Se sia poi documento legittimo una bolla
di <i>Gregorio V</i> papa, che si pretende conceduta
in quest'anno a <i>Giovanni arcivescovo</i>
di Ravenna, <i>nonis julii, Indictione X</i>,
nelle scritture estensi, per la controversia
di Comacchio, è stato abbastanza esaminato.
Abbiamo presso il Campi <span class="fnote">[Campi, Istor. di Piacenza, tom. 1.]</span> un
diploma di Ottone III spedito nell'anno
presente <i>XVI kalendas augusti. Actum
Eschonowaga</i>, cioè in una terra di Germania.
Circa il fine poi dell'anno presente
indubitata cosa è che esso imperadore
calò di nuovo in Italia, sì perchè sotto
quest'anno l'Annalista d'Ildeseim <span class="fnote">[Annales Hildesheim.]</span>
scrive ch'egli, <i>ut Romanorum sentinam
purgaret, Italiam perrexit</i>, e sì perchè così
persuadono i documenti che citerò
all'anno seguente. Basti qui l'accennare
un suo diploma, pubblicato dal padre
Puccinelli <span class="fnote">[Puccinelli, Chron. della Badia Fiorentina,
pag. 232.]</span>, che cel fa vedere in <i>Trento</i>
nel dì 13 di dicembre dell'anno presente;
e l'Ughelli attesta che il medesimo ne
spedì un altro in favore della chiesa
di Vercelli, <i>Papiae in palatio XI kalendas
januarii anno Incarnat. Domini
DCCCCXCVII, Indictione XI, anno regni
XIV, imperii autem II.</i> Si aumentò
mirabilmente in quest'anno la potenza
dei Veneziani <span class="fnote">[Dandul., in Chron., tom. 12 Rer. Ital.]</span>, perchè nata discordia
dopo la morte di <i>Turpimiro</i> re dei Croati
Schiavoni, le città marittime della Dalmazia
mostrarono genio di darsi sotto il
dominio veneto, che in quelle parti non
possedeva allora se non la città di Zara.
Il saggio dunque e valoroso doge <i>Pietro
Orseolo II</i> con una buona armata navale
si portò colà, ed ebbe ubbidienti ai suoi
<span class="pagenum" id="Page_26">[26]</span>
cenni Parenzo, Pola, Ausere, Veglia, Arbe,
Traù, Spalatro, Curzola, Liesina, Ragusi,
ed altre città ed isole; dopo di che
trionfalmente restituitosi a Venezia, cominciò
ad intitolarsi <i>duca della Dalmazia</i>.
</p>

<hr />
</div>

<div class="chapter">
<h2 class="hidden" id="DCCCCXCVIII">DCCCCXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">DCCCCXCVIII</span>. Indiz. <span class="smcap lowercase">XI</span>.</td>
  </tr>
  <tr>
    <td><span class="smcap">Gregorio</span> V papa 3.</td>
  </tr>
  <tr>
    <td><span class="smcap">Ottone</span> III re 16, imperad. 3.</td>
  </tr>
</table>

<p>
Da uno strumento, da me dato alla
luce <span class="fnote">[Antiquit. Italic., Dissert. XLI.]</span>, noi ricaviamo che nel dì 15 di
gennaio dell'anno presente <i>domnus Otho
dux filius bonae memoriae Cononi</i> comperò
da <i>Liutifredo vescovo</i> di Tortona molte
castella e beni. Il contratto seguì in
Pavia. Questo <i>Ottone duca</i>, figliuolo di
<i>Conone</i>, cioè di <i>Corrado duca</i> della Francia
orientale, altri non è che il padre di
<i>Gregorio V</i> papa. Essendosi ritirato a Pavia
esso pontefice a cagione dello scisma
introdotto nella Chiesa romana, colà si
era portato ancora Ottone suo padre,
marchese allora della marca di Verona;
oppure vi capitò accompagnando l'Augusto
<i>Ottone III</i>, il quale irritato forte
contro i perturbatori del suo imperio e
della Chiesa romana, sul fine del precedente
anno era calato di nuovo in Italia.
Il Cronografo sassone <span class="fnote">[Chronographus Saxo apud Leibnitium.]</span> ci fa sapere che
<i>venerabilis papa Gregorius Papiae obviam
factus est</i> all'imperadore. Adunque Ottone
III venne a Pavia, e, siccome poco fa
osservammo, quivi celebrò la festa del
santo Natale. Oltre a ciò, nel dì 5 di gennaio
del presente anno egli si truova in
quella città, dove diede un diploma in
favore del monistero ambrosiano <span class="fnote">[Puricellius Monument. Basil. Ambrosian.]</span>:
<i>Nonis januarii anno dominicae Incarnationis
DCCCCXCVIII, regni vero domni Ottonis
tertii XIV</i> (dee essere <i>XV</i>), <i>imperii
ejus II, Indictione XI. Actum Papiae.</i> Di
là poi passò l'imperadore a Cremona, e
quivi nel dì 29 di gennaio concedette ai canonici
di santo Antonino di Piacenza un
<span class="pagenum" id="Page_27">[27]</span>
privilegio <span class="fnote">[Campi, Istor. di Piacenza, tom. 1.]</span>, dato <i>XIV kalendas februarii
anno dominicae Incarnationis
DCCCCXCVIII, Indictione XI, anno vero
domni Ottonis tertii imperatoris regni
ejus XV imperii II. Actum Cremonae.</i> Che
esso Augusto nel medesimo giorno dimorasse
in Cremona, ne abbiamo un'altra
testimonianza in un placito da me pubblicato <span class="fnote">[Antiquit. Ital., Dissert. XXVIII, p. 793.]</span>,
il cui principio è tale: <i>Dum
in Dei nomine civitate Cremona in domo</i>
(cioè nel palazzo del vescovo) <i>ipsius
civitatis in Laubia majore ipsius domus,
ubi domnus Otto gloriosissimus imperator
praeesset, in judicio residebat, per ejusdem
domni Olderici licentiam</i> (cioè del vescovo
di Cremona, perchè non si potea nei
luoghi privati senza permission del padrone
alzar tribunale di giustizia) <i>Otto
dux et missus domni ipsius Ottonis imperatoris</i>
(cioè il padre di Gregorio V papa)
<i>unicuique justitias faciendas et deliberandas:
residentibus cum eo Henricus
dux</i> (cioè di Baviera, che fu poi imperadore),
ec. In esso placito ottenne <i>Odelrico
vescovo</i> di Cremona una favorevol
sentenza contra dei cittadini della medesima
città usurpatori de' suoi beni. Da
Cremona si trasferì Ottone a Ravenna, e
quivi <span class="fnote">[Ibidem, Dissert. LXII.]</span> <i>V idus februarii, Indictione XI</i>
confermò i privilegii ai canonici di Ferrara,
con imporre ai trasgressori la pena
di cento libbre, da pagarsi <i>medietatem
camerae nostrae, et medietatem praedictis
canonicis</i>, e non già alla camera pontificia.
Dovette in tal congiuntura succedere
ciò che narra Andrea Dandolo a questo
medesimo anno <span class="fnote">[Dandul., in Chron., tom. 12 Rer. Ital.]</span>: cioè che soggiornando
Ottone III in Ravenna, s'invogliò di
fare una scappata a Venezia, per vedere
quella maravigliosa città. Fatta dunque
vista di ritirarsi all'antichissimo monistero
della Pomposa, per quivi fare un
poco di purga, con soli sei compagni e
Giovanni Diacono si portò poscia colà
incognito. Segretamente avvertito della
<span class="pagenum" id="Page_28">[28]</span>
sua venuta il doge, la notte trattava e
cenava lautamente con lui, nel giorno
poi il lasciava andare a suo talento visitando
le chiese e le altre cose rare della
città. Tenne Ottone Augusto al battesimo
una figliuola del doge; gli condonò il
pallio, che in vigore dei patti pagavano
ogni anno i Veneziani al re d'Italia; e
soddisfatta la sua curiosità, se ne ritornò
a Ravenna. Finalmente in compagnia di
papa Gregorio V e con un fioritissimo
esercito d'Italiani e di Tedeschi s'incamminò
il giovine imperadore alla volta di
Roma <span class="fnote">[Annalista Saxo apud Eccardum.]</span>.
</p>

<p>
In essa si trovarono questi due primi
luminari della Cristianità <i>VIII kalendas
martii anno dominicae Incarnationis
DCCCCXCVIII, Indictione XI</i>, ciò apparendo
da un diploma d'esso Augusto in
favore dell'insigne monistero di Farfa
contra d'<i>Ugo abbate <span class="fnote">[Chron. Farfense, P. II, tom. 2 Rer. Ital.]</span>, qui sibi imperialis
abbatiae monasterii videlicet farfensis,
absque nostro assensu regimen usurpaverat
inique, et quod deterius est, pretio emerat
a romano pontefice</i>. Il bello è che Ottone
III lo tolse ad Ugo abbate, por darlo
poi in commenda, ossia in benefizio ad
<i>Ugo vescovo</i>. Non istette però molto a rimettere
in possesso del medesimo monistero
il suddetto Ugo abbate, il quale riuscì
poi un valentuomo, e faticò non poco
in vantaggio del suo monistero. Un altro
suo diploma <span class="fnote">[Antiquit. Ital., Dissert. XIX, pag. 9.]</span>, dato in Roma stessa <i>V
kalendas martii</i>, si legge nelle Antichità
italiane. In esso son confermati tutti i
suoi beni ad <i>Antonino vescovo</i> di Pistoia.
Non avea già aspettato l'arrivo di papa
Gregorio, nè dell'imperadore, l'antipapa
<i>Giovanni</i>; ma cautamente travestito, dopo
aver tenuta occupata circa dieci mesi
la sedia di san Pietro, se n'era fuggito.
Poco nondimeno gli valse in questo bisogno
l'astuzia sua. Fu scoperto e preso
dai Romani stessi, i quali, per attestato di
san Pier Damiano <span class="fnote">[Petrus Damiani, Epist. II ad Cadalpum.]</span> e del Cronografo
<span class="pagenum" id="Page_29">[29]</span>
sassone <span class="fnote">[Cronographus Saxo.]</span>, temendo che l'imperadore
il lasciasse andar senza pena, gli tagliarono
la lingua e il naso, gli cavarono gli
occhi, e così malconcio il condussero
nelle carceri di Roma. Da lì a qualche
tempo postolo a rovescio sopra di un
asinello, colla coda d'esso in mano il guidarono
per le piazze e contrade della città,
forzandolo a cantare: <i>Tale supplicium
patitur, qui romanum papam de sua sede
pellere nititur.</i> Novella ben graziosa, come
se fosse credibile che il misero avesse
voglia e forza da cantar questa canzone.
E poi s'ha da chiedere a Pier Damiano,
come potesse costui cantare, dopo averci
detto che gli era stata dianzi tagliata la
lingua. Per altro non si mette in dubbio
l'obbrobrioso trattamento fatto a questo
antipapa; anzi si sa che fu detestato da
san <i>Nilo abbate</i> greco, celebre di questi
tempi, e fondatore del monistero di Grottaferrata,
abitante allora in un monistero
presso di Gaeta, la cui Vita si legge negli
Annali ecclesiastici del Baronio. Udito
che egli ebbe come l'antipapa <i>orbatus
oculi, lingua et naso, in carcerem conjectus
est</i>, per compassione a questo suo
nazionale greco, benchè di patria calabrese,
si portò a Roma. Accolto con somma
divozione dal papa e dall'imperadore,
chiese loro in dono l'infelice Giovanni,
<i>qui</i>, diceva egli, <i>utrumque vestrum ex
fonte baptismatis suscepit</i>. Veggasi a qual
grado di riputazione avesse portato costui
la sua ipocrisia, dacchè avea tenuto
al sacro fonte due sì eccelsi personaggi.
Allora l'imperadore colle lagrime agli
occhi (<i>neque enim revera tota res ejus
consilio peracta est</i>) gli rispose che gliel
concederebbe, purchè esso Nilo volesse
fermarsi in Roma a governare il monistero
di santo Anastasio dei Greci. Si disponeva
il buon servo di Dio ad accettar
la proposizione; <i>sed durus ille papa, non
contentus malis, quae adversus praedictum
Philagathum</i> (così egli nomina Giovanni)
<i>patraverat, quum illum adduxisset, et sacerdotales
vestes ei dilaniasset, per totam
<span class="pagenum" id="Page_30">[30]</span>
urbem circumduxit</i>, ec. Predisse poi Nilo
tanto al papa, quanto all'imperadore l'ira
di Dio, perchè niuna misericordia
aveano di costui, male corrispondendo a
Dio che loro l'avea dato nelle mani.
</p>

<p>
Non era già fuggito Crescenzio da
Roma, perchè confidato nel creduto allora
inespugnabile castello di sant'Angelo,
quivi si serrò coi suoi partigiani <span class="fnote">[Ditmarus, Chronic., lib. 4. Annalista Saxo.
Glaber, Rodulphus lib. 1 cap. 4.]</span>. Dopo
la domenica in Albis fece l'imperadore
imprendere l'assedio di quella fortezza
con quante macchine erano allora in uso;
e dati varii assalti e scalate, finalmente
riuscì ai suoi di superar quella rocca. A
Crescenzio preso e a dodici dei suoi tagliata
fu, d'ordine dell'imperadore, la
testa, e i lor cadaveri appesi ai merli del
castello <i>III kalendas maji, quando Crescentius
decollatus suspensus fuit</i>, come si ha
da un diploma d'esso imperadore, citato
dal padre Mabillone <span class="fnote">[Mabill., Annal. Benedict., ad hunc annum.]</span>. Ma diversamente
contano questo fatto gli storici italiani,
cioè Leone Ostiense, san Pier Damiano,
Arnolfo e Landolfo seniore storici milanesi,
con iscrivere che ingannevolmente,
e con promessa e giuramento di aver
salva la vita, s'indusse Crescenzio a dare
il castello e sè stesso in mano dell'imperadore,
il qual poscia con qualche pretesto
gli fece tagliare la testa: il che servì
ad atterrir chiunque non sapeva allora
ubbidire nè al papa nè all'imperadore.
Cessò di vivere, o rinunziò alla sua chiesa
in quest'anno <i>Giovanni arcivescovo</i> di
Ravenna. Trovavasi nella corte dell'imperadore
<i>Gerberto</i> monaco franzese, da
noi veduto abbate di Bobbio, e poscia arcivescovo
di Rems. Cacciato da quella
chiesa, si attaccò all'Augusto Ottone III,
di cui era stato maestro, e siccome gran
faccendiere stava attento ad ogni apertura
di avanzare la sua fortuna. Ed appunto
egli ottenne di essere promosso
all'arcivescovato di Ravenna verso il fine
d'aprile dell'anno corrente, e non già
nell'anno antecedente, come pensò Girolamo
<span class="pagenum" id="Page_31">[31]</span>
Rossi. Tenne egli, prima che passasse
quest'anno, un concilio dei suoi
suffraganei in essa città <span class="fnote">[Labbe Concil., tom. 9.]</span>. Occorre qui
un punto imbrogliato di storia. Presso l'Olstenio,
e nei concilij del Labbe, e nelle
giunte ad Agnello Ravennate <span class="fnote">[Agnell., Vit. Episcopor. Ravenn., P. I tom. 2
Rer. Ital.]</span>, e nella
Cronica di Farfa <span class="fnote">[Chronic. Farfense, P. II, tom. 2 Rer. Ital.]</span> si legge una riguardevol
costituzione di Ottone III Augusto,
indirizzata <i>consulibus senatus populique
romani, archiepiscopis, abbatibus, marchionibus,
comitibus, in Italia constitutes</i>, dove
proibisce da lì innanzi ed annulla le alienazioni
dei beni delle chiese. Fu fatta e pubblicata
questa costituzione <i>XII kalendas
otobris Indictione XII</i> (cominciata nel
settembre dell'anno presente) <i>anno III
pontificatus domni Gregorii V papae, promulgata
per manus Gerberti sanctae ravennatis
ecclesiae archiepiscopi in ea
synodo, in qua mediolanensi episcopo,
Arnulfo nomine, papatum oblatum est in
basilica beati Petri, quae vocatur ad Coelum
aureum, et subscripserant omnes, qui
adfuerunt episcopi</i>. Non si sa primieramente
il luogo di questo concilio. Se
in Ravenna esisteva una basilica di san
Pietro <i>ad Coelum aureum</i>, o, come ha un
altro testo, <i>ad Cellam auream</i>, quivi sarà
stato tenuto il suddetto concilio. Ma più
probabile sembra che qui si debba intendere
la basilica famosa di questo nome,
posta in Pavia, dove riposa il sacro corpo
di santo Agostino. Non certo in Roma
finchè non apparisca che ivi fosse basilica
alcuna così denominata. Secondariamente
non si capisce che significhino quelle
parole, <i>in qua mediolanensi episcopo, Arnulfo
nomine, papatum ablatum est</i>. Qui
decide tosto il padre Pagi <span class="fnote">[Pagius, in Crit. ad Annal. Baron.]</span> con dire che
l'imperito Cronografo farfense v'aggiunse
di suo queste parole <i>et Arnulfum archiepiscopum
mediolanensem loco Johannis
archiepiscopi piacentini posuit</i>. Ma anche
nel testo della Biblioteca estense, ove son
<span class="pagenum" id="Page_32">[32]</span>
le Vite degli arcivescovi di Ravenna, s'incontrano
le stesse parole. E poi come
aspettare al dì 20 di settembre di quest'anno,
e al concilio di Pavia, a levare il
papato a Giovanni Calabrese arcivescovo
di Piacenza, s'egli già nel dì 2 di marzo
era stato deposto e villaneggiato, e forse
non si contava più tra i viventi? Giacchè
a noi mancano i lumi della storia per
rischiarare questo punto, amo meglio di
tacere, oppure di solamente proporre un
mio sospetto. Cioè morto in quest'anno
<i>Landolfo II</i>, arcivescovo di Milano, gli
succedesse <i>Arnolfo II</i>, il quale, siccome
altri vescovi voleano allora usare il titolo
di <i>servus servorum Dei</i>, riserbato oggidì
al romano pontefice, così anche egli
assumesse il titolo di <i>papa urbis Mediolani</i>,
non già per usurparsi il pontificato
romano, ma per imitare gli antichi vescovi,
i quali erano, al pari del pontefice romano,
chiamati <i>papi</i>. Giacchè il costume
avea introdotto che ai soli successori
nella cattedra di san Pietro si desse
questo titolo, papa Gregorio si può immaginare
che ne facesse doglianza, e che
nel concilio di Pavia fosse decretato che
Arnolfo desistesse dal chiamarsi <i>papa</i>.
San Gregorio VII pontifice decretò dipoi
che questo titolo fosse riserbato ai
romani pontefici.
</p>

<p>
Due diplomi da me pubblicati <span class="fnote">[Antiquit. Ital., Dissert. V.]</span> ci
fanno vedere Ottone III Augusto nel territorio
di Lucca. Il primo è dato <i>X kalendas
septembris anno dominicae Incarnationis
DCCCCXCVIII, Indictione VI</i> (ha
da essere <i>XI</i>.) <i>Actum in Marlia juxta Lucam.</i>
Il secondo fu dato <i>kalendis septembris</i>
dello stesso anno. <i>Actum in castello
Marlia juxta Lucam.</i> Ch'egli di là passasse
a Pavia, l'impariamo da un altro
suo diploma in favore del vescovo di
Torino <span class="fnote">[Guichenon, Bibliotec. Sebus. Centur. I,
cap. 87.]</span>, dato <i>kalendis septembris anno
dominicae Incarnationis DCCCCXCVIII,
Indictione XII, anno regni domni Othonis
tertii XIV, imperii vero ejus III. Actum
<span class="pagenum" id="Page_33">[33]</span>
palatio Papiae</i>. Ma questo è documento
difettoso. Nel primo dì di settembre non
potè essere Ottone Augusto nel territorio
di Lucca e in Pavia. Perciò in vece
di <i>septembris</i> s'ha forse da leggere <i>octobris</i>.
Così in vece dell'anno <i>XIV</i> del regno
s'ha da scrivere <i>XV</i>. Quivi ancora si
legge: <i>Eo quod interventu ob amorem</i>, ec.
senza dirsi che intervenisse per impetrar
questa grazia. Abbiamo poscia un altro
diploma del medesimo Augusto in favor
del monistero di Bobbio <span class="fnote">[Bullar. Casinens., tom. 2, Constit. LXV.]</span>, dove è <i>Actum
Papiae anno ab Incarnatione Domini nostri
Jesu Christi DCCCCXCVIII, Indictione
XI</i> (s'ha da scrivere <i>XII</i>), <i>anno imperii
tertii Ottonis III. Datum kalendis
octobris</i>: il che ci dà a conoscere che la
suddetta costituzion generale fu da lui
formata e promulgata in un concilio tenuto
in essa città di Pavia, e non altrove.
Merita eziandio d'essere qui rammentato
un placito <span class="fnote">[Antiquit. Ital., Dissert. X.]</span>, tenuto nel dì 16 di settembre
dell'anno presente, <i>anno Gregorii
summi pontificis III, et anno Ottonis
imperatoris III, Indictione XII, civitate
Corneliense</i> (cioè in Imola) <i>juxta monasterium
sanctae Mariae, quod vocatur in
Regula</i>. Tenne questo placito <i>domnus
Oldericus subdiaconus et missus domni
Ottonis imperatoris, et cum eo domnus
Erardus comes</i>. Ivi fu rimesso in possesso
d'alcuni beni situati nel territorio di
Faenza e d'Imola il monistero di santa
Maria, <i>quod vocatur in Palatiolo</i>, posto in
Ravenna. <i>Tunc misit domnus Oldericus
subdiaconus et missus domni imperatoris
cum praedicto domnus Erardus comes
bandum</i>, ec., colla pena di cento bisanti
d'oro ai trasgressori, da pagarsi <i>medietatem
camerae nostrae</i> (cioè dell'imperadore),
e l'altra metà al monistero:
pruova ancor questa del fisco spettante
nelle città dell'esarcato all'imperadore.
Ci fa poi intendere Lupo Protospata <span class="fnote">[Lupus Protospata, in Chronico.]</span>
che in quest'anno <i>venit Busitus Caytus</i>
<span class="pagenum" id="Page_34">[34]</span>
(uffiziale di guerra dei Saraceni) <i>cum
praedicto Smaragdo</i> (era questi un Greco
o un cittadino di Bari ribello dei
Greci) <i>Barum mense octobris, et praedictus
Smaragdus eques intravit Barum per
vim a porta occidentali, et exiit iterum.
Tunc Busitus cognita fraude discessit.</i>
Dovea costui aver fatto credere ai Mori
di dar loro in mano la città di Bari, signoreggiata
allora dai Greci; ma non
essendogli venuto fatto di fissare il piede
in quella città, il capitano de' Mori temendo
di qualche inganno, se ne tornò
colle pive nel sacco. A quest'anno, siccome
ho nelle Antichità estensi <span class="fnote">[Antichità Estensi, P. I, cap. 15.]</span> fatto
conoscere, si truova nel broglio di Carrara
in Lunigiana <i>Oberto II marchese</i>,
progenitore de' principi della casa d'Este,
che stabilisce un aggiustamento con <i>Gotifredo
vescovo</i> di Luni, riconoscendo da
lui in livello quattro pievi. Egli è ivi
chiamato <i>Otbertus marchio filius quondam
item Otberti itemque marchio, qui professus
sum ex natione mea lege vivere Longobardorum</i>.
Gli stati di questi principi
erano allora principalmente nella Lunigiana
e per la Toscana. Tenuto fu in
quest'anno un insigne placito in Roma
davanti a papa <i>Gregorio V</i> e all'imperadore
Ottone III <span class="fnote">[Mabill., Annal. Benedict. Chron. Farfense,
P. II, tom. 2 Rer. Italic.]</span> <i>anno pontificatus
domni Gregorii, summi pontificis et universalis
V papae II, imperii autem domni
Ottonis imperatoris similiter II, Indictione
XI mensis aprilis die IX</i>, davanti alle
porte della basilica vaticana, dove Ugo
abbate di Farfa vinse una lite di due chiese,
<i>quae sunt aedificatae in thermis alexandrinis,
cum casis, cryptis, hortis, terris
cultis et incultis, etc. sitas Romae regione
nona</i>. Fu imposta la pena di dieci
libbre d'oro ottimo ai trasgressori, da
pagarsi <i>medietatem regi, et medietatem
ipsius monasterii</i> (farfensis) <i>rectoribus</i>.
Potrebbesi forse anche di qui dedurre il
sovrano dominio tuttavia conservato in
<span class="pagenum" id="Page_35">[35]</span>
Roma da Ottone III Augusto: del che ho
io addotto altre pruove nella Piena esposizione,
ec.
</p>

<hr />
</div>

<div class="chapter">
<h2 class="hidden" id="DCCCCXCIX">DCCCCXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">DCCCCXCIX</span>. Indiz. <span class="smcap lowercase">XII</span>.</td>
  </tr>
  <tr>
    <td><span class="smcap">Silvestro</span> II papa 1.</td>
  </tr>
  <tr>
    <td><span class="smcap">Ottone</span> III re 17, imperad. 4.</td>
  </tr>
</table>

<p>
Venne a morte in quest'anno nel dì
12 di febbraio, secondochè abbiamo dal
suo epitaffio, <i>Gregorio V</i> papa, senza che
alcuno degli antichi storici parli più precisamente
di questo fatto. Egli era nel
più bel fiore della sua gioventù, e probabilmente
corse qualche sospetto che la
fazion di Crescenzio avesse saputo trovar
modo di sbrigarsi di un papa odiato
da essi, parente dell'imperadore, e tanto
assistito dalla potenza di lui. Leggesi anche
oggidì nella basilica vaticana il suo
epitaffio, rapportato da Pietro Mallio, dal
cardinal Baronio, dall'Aringhi e da altri.
Non dovea per anche essere abbastanza
appagata l'ambizione di <i>Gerberto</i> coll'arcivescovato
di Ravenna, contuttochè allora
fosse quella chiesa una delle più
riguardevoli e ricche della Cristianità.
Venuta la vacanza della santa Sede, s'adoperò
egli per ottenerla colla protezione
ed autorità dell'imperadore, stato già discepolo
suo: se pure lo stesso Ottone III
quegli non fu che per avere un pontefice
ben affetto e dipendente dai suoi cenni,
il promosse a questa eccelsa dignità. Se
si vuol prestar fede ad un diploma da
me dato alla luce, nel primo dì di gennaio
dell'anno presente si trovava esso
Augusto in Verona <span class="fnote">[Antiquit. Ital., Dissert. LXVI.]</span>, dove concedette
ai canonici di Parma per interposizione
di <i>Sigefredo vescovo</i> parmigiano <i>curtem
de Palationi, quae dicitur sancti Secundi,
cum castello et villis</i>. Siccome facilmente
si osserva nelle antiche memorie, bene
spesso sotto nome di <i>corte</i> era compreso
un territorio che avea castello e parrocchia
sua particolare. Il diploma fu dato
<i>kalendis januarii anno dominicae Incarnationis
DCCCCXCIX, Indictione XIII,
<span class="pagenum" id="Page_36">[36]</span>
anno tertii Ottonis regnantis XVII, imperantis
IIII. Actum Veronae.</i> Ma queste
note tutte convengono non al presente
anno, ma bensì al susseguente; e sarà
stato adoperato l'anno veneto e fiorentino,
che durava nei primi mesi dell'anno
millesimo della nostra salute. Comunque
sia, era esso Augusto in Roma, allorchè
accadde la morte di Gregorio V, oppure
accorse egli frettolosamente colà a questo
disgustoso avviso. Scrive il Cronografo
sassone <span class="fnote">[Chronographus Saxo apud Leibnitium.]</span> che nel dì 7 di febbraio
di questo anno diede fine alla sua
vita <i>Matilda</i>, figliuola di <i>Ottone I</i> Augusto,
ed egregia badessa quindilinburgense,
alla cui saviezza superiore al suo sesso,
avea l'Augusto Ottone III lasciato il
governo del regno germanico. Furono
spediti ambasciatori per portare all'imperadore
questa infausta nuova, i quali
<i>Romam pervenientes praefactum imperatorem
recenti nepotis sui papae Brunonis,
qui romana lingua Gregorius dicebatur,
obitu admodum moestum reperiunt</i>. Era
egli dunque in Roma, poco dopo la morte
del papa, e quivi parimente il truovo
nel dì 7 di maggio, ciò apparendo da un
suo diploma <span class="fnote">[Antiquit. Italic., Dissert. LXXIII.]</span> dato alla chiesa di Vercelli,
<i>nonis maii, anno dominicae Incarnationis
DCCCCXCVIIII, Indictione XII,
anno tertii Ottonis regis XV, imperatoris
III. Actum Romae.</i> È considerabile in
esso diploma il dirsi: <i>Damus omnia praedia
Arduini filii Dodonis, quia hostis publicus
adjudicatus episcopum Petrum vercellensem
interfecit, et interfectum incendere
non expavit.</i> E pure questo <i>Ardoino</i>
figliuolo di Dodone, oppur di Oddone,
quel medesimo sembra essere stato che da
qui a non molto vedremo re d'Italia, con
essere caduta la corona del regno d'Italia
in un sì crudele ed empio personaggio.
Ora i buoni ufizii, oppure l'autorità di
Ottone III Augusto, furono cagione che
<i>Gerberto</i>, già arcivescovo di <i>Rems</i>, poscia
di <i>Ravenna</i>, giugnesse a salire sulla cattedra
pontifizia di <i>Roma</i> nel dì due d'aprile,
<span class="pagenum" id="Page_37">[37]</span>
col prendere il nome di <i>Silvestro II</i>. È
famoso quel verso, composto da lui, o
da altri:
</p>

<div class="poem">
<p><i>Scandit ab R. Gerbertus ad R. post papa viget R.</i></p>
</div>

<p>
Egli ebbe per successore nella cattedra
archiepiscopale di Ravenna <i>Leone abbate</i>
nonantolano.
</p>

<p>
Era tuttavia vivente <i>Adelaide</i>, vedova
di Ottone il Grande, intenta solo alle limosine
e ad altre opere di pietà, per le
quali si meritò poi d'essere annoverata
fra i santi. Aveva ella, oltre ad altri monisteri,
fondato fuor di Pavia l'insigne di
san Salvatore. Al medesimo in quest'anno
nel dì 13 di aprile, trovandosi ella
<i>infra castrum, qui dicitur Asterna, judiciaria,
alsasiense</i>, cioè in Alsazia, fece una
magnifica donazion di beni, che si legge
nello strumento da me dato alla luce <span class="fnote">[Antiquit. Ital., Dissert. XXI, pag. 171.]</span>.
S'era la buona imperadrice portata in
Borgogna per mettere la pace fra i sudditi
di <i>Rodolfo II</i> re suo nipote, e per
visitar quei luoghi santi. Infermatasi finalmente,
piena di meriti, passò a miglior
vita <span class="fnote">[Odilo in Vit. S. Adelheidis.]</span> nel dì 16 di dicembre dell'anno
presente, e onorata da Dio con varii miracoli,
fu seppellita in Selts. Noi poscia
troviamo l'Augusto Ottone nel celebre
monistero di Subiaco, dove concede a
Pietro monaco licenza di fabbricare una
chiesa, con un diploma <span class="fnote">[Antiq. Italic., Dissert. LXVII.]</span> dato <i>III idus
augusti anno dominicae Incarnationis
DCCCCXCVIIII, Indictione XII, anno tertii
Ottonis regnantis XVI, imperantis IIII.
Actum Sublaci in sancto Benedicto.</i> Con
altro suo diploma ordinò dipoi che il nobil
monistero di Farfa non avesse in avvenire
a concedersi in benefizio ossia in
commenda ad alcuno. Esso privilegio <span class="fnote">[Chronic. Farfense, P. II, tom. 2 Rer. Ital.]</span>
fu dato <i>V nonas octobris</i> di questo anno,
<i>Indictione XII, anno regni XVI, imperii IV.
Actum Romae.</i> Son degne in questo diploma
le seguenti parole: <i>Nos quadam die
<span class="pagenum" id="Page_38">[38]</span>
Romam exeuntes pro restituenda republica,
cum marchione nostro Hugone, et concilia
imperii nostri cum venerabili papa
Silvestro secundo, et cum aliis nostris
optimatibus, ibidem tractavimus.</i> Questo
Ugo era il marchese e duca di Toscana,
talmente introdotto nella corte di Ottone
III Augusto, che gli serviva non solamente
di consigliere, ma in certa maniera
anche da aio.
</p>

<p>
Abbiamo poi da Leone ostiense <span class="fnote">[Leo Ostiensis, Chron., lib. 2, cap 15.]</span>
che in quest'anno <i>Laidolfo principe</i> di
Capoa, perchè scoperto di aver tenuta
mano nell'assassinamento di <i>Landenolfo</i>
suo fratello, fu cacciato in esilio dall'imperadore
Ottone, e sostituito in suo luogo
da <i>Ademario</i> nobile capuano. Da un
diploma ancora, rapportato nella Cronica
del monistero di santa Sofia <span class="fnote">[Ughell., tom. 8 Ital. Sacr., in Appendic.]</span>, si
scorge che esso Augusto era in Benevento
<i>V idus novembris</i> del presente anno,
quivi ben trattato da <i>Pandolfo II</i> principe
di quella città. E quando sussista questo
documento, facilmente si potrà verificare
ch'egli si trovasse prima in quella medesima
città <i>VII idus julii</i>, nel qual giorno,
scrive <i>Roberto abbate</i> tuiziense <span class="fnote">[Rupertus Tuitiensis, in Vita S. Heriberti.]</span> che
santo <i>Eriberto</i> fu consecrato arcivescovo
di Colonia in <i>Benevento</i>, dove era la
corte dell'imperadore. Anche il padre
Bollando dubitò di questo giorno. Ma
Ademario poco godette del suo principato
di Capoa; perciocchè, secondo il
suddetto Ostiense, <i>paulo post</i>, cioè quattro
mesi dappoi, dai cittadini di Capoa fu
discacciato, e in luogo suo fu creato
principe <i>Landolfo IV</i> da sant'Agata, figliuolo
di <i>Landolfo III</i> già principe di
Benevento. Tornato che fu Ottone III a
Roma, tenne un riguardevol placito, rapportato
dal padre Mabillone <span class="fnote">[Mabillon., Annal. Benedict.]</span> e nella
Cronica del monastero di Farfa <span class="fnote">[Chronic. Farfens., P. II, tom. 2 Rer. Ital.]</span>, <i>anno,
Deo propitio, pontificatus domni nostri
Silvestri summi pontificis et universalis
<span class="pagenum" id="Page_39">[39]</span>
secundi papae primo, et imperii domni nostri
tertii Ottonis, a Deo coronati, magni
et pacifici imperatoris anno IIII, Indictione
XIII, mense decembris die secunda.</i> Litigavano
fra loro l'abbate di Farfa <i>Ugo</i>
e <i>Gregorio abbate</i> dei santi Cosma e Damiano,
monistero posto <i>Romae trans Tiberim
in Mica Aurea</i>, a cagione della cella
di santa Maria in Minione. Davanti a papa
<i>Gregorio V</i> s'era agitata questa causa, <i>et
tunc supradictus domnus Gregorius papa
propter pecuniam, quam acceperat a Gregorio
abbate, iratus est contra Hugonem abbatem</i>,
e il forzò a cedere. Dopo la morte
di papa Gregorio reclamò <i>Ugo abbate</i> di
Farfa davanti l'imperadore, in Roma nel
palazzo imperiale; ed essendo stato più
volte citato l'abbate Gregorio, e ricusando
di comparire l'imperadore, col consiglio
del giudici, diede il possesso di quella
cella all'abbate di Farfa, con intimar la pena
di cento libbre d'oro puro ai contravventori,
da applicarsi, <i>medietatem camerae
imperatoris, et medietatem praefato
monasterio sanctae Mariae in Pharpha</i>. E
ne fu fatto lo strumento <i>praecepto domni
imperatoris, et consensu domni apostolici,
sive judicum</i>. Circa questi tempi <i>Pietro
Orseolo II</i> doge di Venezia, per attestato
del Dandolo <span class="fnote">[Dandul., in Chron., tom. 12 Rer. Ital.]</span>, a requisizione di <i>Basilio</i>
e <i>Costantino</i> imperadori d'Oriente,
mandò a Costantinopoli <i>Giovanni</i> suo figliuolo,
che da loro ricevette molti onori
e finezze. Ed allora fu, come scrive Cedreno <span class="fnote">[Cedrenus, in Hist., ad hunc annum.]</span>,
che Basilio Augusto <i>principi
Venetiae nuptum tradidit filiam Argyri,
sororem ejus Romani, qui post imperio
potitus est, hoc modo gentem sibi devinciens
Venetorum</i>. Questo principe di Venezia
altro non fu che il suddetto <i>Giovanni</i>,
il quale, per attestato del medesimo
Dandolo, fu dal popolo eletto doge
e collega. Riconobbe lo stesso Dandolo
queste nozze celebrate magnificamente in
Costantinopoli, e chiama quella principessa
<i>Maria</i> (<i>Marta</i> ha un altro testo)
nipote di Basilio, perchè nata da sua sorella
<span class="pagenum" id="Page_40">[40]</span>
maritata con Argiro. Furono coronati
gli sposi con diadema d'oro, e Giovanni
onorato col titolo di patrizio, e regalato
col corpo di santa Barbara, ch'egli portò
con seco a Venezia. Scrive sotto questo
anno Lupo Protospata <span class="fnote">[Lupus Protospata, in Chron.]</span> che <i>descendit
Trachamotus catapanus, qui et Gregorius,
et obsedit civitatem Gravinam, et comprehendit
Theophylactum</i>. Davano i Greci
in questi tempi il nome di <i>catapano</i> al
governator generale degli stati che possedevano
in Calabria e in Puglia: nome
che Guglielmo pugliese ed altri stimarono
derivato dalla greca favella, ma il
Du-Cange <span class="fnote">[Du-Cange, in Not. ad Alexiad. et in
Glossar. Latin.]</span> ha creduto formato dal
latino <i>capitaneus</i>. La quistione non so io
dire se sia per anche pienamente decisa.
Dall'Ughelli <span class="fnote">[Ughell., Ital. Sacr., in Episcop. Comens.]</span> è rapportato un diploma
dato alla chiesa di Como da Ottone III
colle seguenti note: <i>Data VI kalendas julii,
anno dominicae Incarnationis 999, imperii
domni Ottonis XVI, Indictione XII.</i>
Spropositate affatto son queste note, siccome
osservò il Coleti nella nuova edizion
dell'Ughelli, ed avvertì anche il diligentissimo
<i>Gotifredo abbate</i> gotwicense <span class="fnote">[Chron. Gotwicense, pag. 223.]</span>,
il quale osserva qui ed altrove
molte simili storture dei documenti recati
da esso Ughelli.
</p>

<hr />
</div>

<div class="chapter">
<h2 class="hidden" id="M">M</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">M</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Silvestro</span> II papa 2.</td>
  </tr>
  <tr>
    <td><span class="smcap">Ottone</span> III re 18, imperad. 5.</td>
  </tr>
</table>

<p>
Erano mancate ad <i>Ottone III</i> Augusto
le tre principali colonne sue, cioè <i>Gregorio
V</i> papa, la santa avola <i>Adelaide</i>, e la
piissima e savia zia <i>Matilda</i> badessa: però
per regolare gli affari del regno germanico
s'inviò colà nella primavera di
quest'anno. Specialmente era condotto
in Germania dal pio desiderio di visitare
in Gnesna città della Polonia il sacro
corpo di santo <i>Adalberto vescovo</i> di Praga,
<span class="pagenum" id="Page_41">[41]</span>
ultimamente martirizzato per la Fede di
Gesù Cristo dai Prussiani, avendo inteso
che al suo sepolcro si faceano dei frequenti
miracoli. Portossi colà con somma
divozione, e a piè nudi entrato nella
città, fece le sue orazioni in quel sacro
tempio. Celebrò dipoi la Pasqua in Sassonia,
e di là passando ad Aquisgrana,
quivi solennizzò la festa della Pentecoste.
Mosso da una giovanil curiosità, volle
vedere dove riposasse il corpo di <i>Carlo
Magno</i> <span class="fnote">[Ditmarus, Chron., lib. 4.]</span>. E segretamente fatto rompere
il pavimento, tanto si cercò sotterra, che
si trovò la camera, dove era il deposito
di quel glorioso monarca, la cui descrizione
abbiamo da varii antichi storici, ma
specialmente da Ademaro <span class="fnote">[Ademarus Monachus, in Chron.]</span> monaco,
scrittore vicino a questi tempi. Non altro
prese Ottone che la croce d'oro che gli
pendeva dal collo, e parte delle vesti non
putrefatte; e il resto lasciò come era.
Perchè ciò fu creduto <i>contra disciplinam
ecclesiasticam</i> perciò corse voce; che
Carlo Magno era apparuto ad Ottone III,
con predirgli che morrebbe senza eredi.
Le storie di questi tempi son piene di simili
visioni e sogni. A tutto allora si prestava
fede, e non pochi erano gl'inventori
di tali novità. Lo stesso Ademaro scrive
che <i>Otto imperator per somnium monitus
est, ut levaret corpus Caroli Magni</i>.
Dimorava in Aquisgrana l'Augusto Ottone,
allorchè <i>Olderico</i>, ossia <i>Odelrico vescovo</i>
di Cremona ottenne da lui la conferma
di due corti, con diploma dato <span class="fnote">[Antiquit. Ital., Dissert. XXXI, pag. 967.]</span>
<i>V idus maii, anno dominicae Incarnationis
millesimo, Indictione XIII, anno tertii Ottonis
regnantis XVI</i> (dee essere <i>XVII</i>),
<i>imperii V</i> (ha da essere <i>IV</i>). <i>Actum Aquisgrani
in palatio.</i> Sbrigato dagli affari
della Germania, se ne tornò Ottone in
Italia; e, se vogliamo credere ad un suo
diploma, pubblicato dal Margarino <span class="fnote">[Bullarium Casinens., tom. 2, Constit. LXVIII.]</span>,
era egli in Pavia nel dì 6 di luglio del
presente anno, avendo quivi confermate
<span class="pagenum" id="Page_42">[42]</span>
al monistero di san Salvatore tutte le sue
tenute ed esenzioni, con diploma dato <i>II nonas
julii, anno dominicae Incarnationis M,
Indictione XIII, anno tertii Ottonis regni
XVII, imperii anno V. Actum in papiensi
palatio.</i> Da un altro diploma presso
l'Ughelli <span class="fnote">[Ughell., Ital. Sacr., tom. 4 in Episcop. Vercellens.]</span> abbiamo ch'egli dimorava
in Roma nella festa dell'Ognissanti di quest'anno,
avendo ivi conceduto a <i>Leone
vescovo</i> di Vercelli un privilegio <i>kalendis novembris,
anno dominicae Incarnationis M,
Indictione XIV, anno tertii Ottonis regnantis
XVI, imperii vero V. Actum Romae
in palatio monasterio.</i> È scorretta questa
ultima parola, e secondo un esemplare
del padre Mabillone <span class="fnote">[Mabill., in Annal. Benedictin.]</span>, s'ha da leggere
<i>Montis</i>. Finalmente l'autore degli Annali
d'Ildeseim <span class="fnote">[Annales Hildesheim.]</span> scrive che <i>imperator Natalem
Christi Romae celebravit</i>.
</p>

<p>
Questo è quel poco che si sa delle
azioni di Ottone III nel presente anno.
Potrebbe essere ch'egli in questo medesimo,
come scrive l'Ostiense <span class="fnote">[Leo Ostiensis, Chron., lib. 2.]</span>, andasse
per divozione al monte Gargano, e poscia
a Benevento; ma certo non succedette,
come pensò il padre Mabillone, la
di lui venuta a Ravenna, nè la sua permanenza
nel monistero di Classe, dovendosi
ciò riferire all'anno seguente. Non
so da quale documento, o storia si prendesse
il Sigonio <span class="fnote">[Sigonius, de Regno Italiae, lib. 7.]</span> la seguente notizia,
di cui si può dubitare, cioè che papa <i>Silvestro
II</i> andò ad Orvieto, <i>et rempublicam
ejus civitatis multis salutaribus legibus
vinxit</i>. Aggiunge che esso pontefice assediò
in quest'anno Cesena. E così fu,
scrivendo san Pier Damiano <span class="fnote">[Petrus Damian., in Vit. S. Mauri, cap. 3.]</span> che <i>papa
Gerbertus juxta Caesenam castra metatus
erat, ejusque oppidum circumfusi exercitus
obsidione vallabat</i>. Per qual motivo s'inducesse
a tale assedio il pontefice, non
apparisce. Finalmente scrive il medesimo
Sigonio che i Saraceni con grosso esercito
<span class="pagenum" id="Page_43">[43]</span>
in quest'anno fecero un'irruzione
nella Campania, <i>et Capuam ejus provinciae
caput ceperunt</i>. Ma questo avvenimento
qual credenza possa meritare nol veggo,
non ne parlando alcuno degli antichi
storici. Se fosse riuscito un sì gran colpo
ai Mori, troppo strepito avrebbe fatto in
Italia; ed è quasi impossibile che alcuno
degli antichi non ne avesse lasciata memoria.
Scorgesi ancora che il Sigonio si
servì qui di poco buoni documenti, perchè
scrive che Ottone III, intesa questa
disavventura del Cristianesimo, con tanta
prestezza tornò dalla Sassonia in Italia,
e che nel dì 25 di marzo dell'anno seguente
1001 arrivò a Ravenna. Ma noi
giù abbiamo veduto ch'egli di buon'ora
comparve in Italia nell'anno presente.
Non altro ha Lupo Protospata <span class="fnote">[Lupus Protospata, in Chronico.]</span> sotto
quest'anno, se non che <i>anno millesimo,
Indictione XIII captus est Smaragdus</i> (ribello
de' Greci) <i>a Tracamotho</i> (catapano
ossia generale d'essi Greci) <i>mense julii
XI die</i>. Che s'egli poi soggiugne: <i>Et obiit
rex Otho Romae</i>, questo è un doppio errore,
non essendo mancato di vita Ottone
III nè in quest'anno, nè in Roma. Fu
duca di Amalfi circa questi tempi <i>Giovanni
Petrella</i> figliuolo del già <i>Mansone duca</i> <span class="fnote">[Antiquit. Italic., tom. 1, pag. 120.]</span>,
e portò anch'egli il titolo di <i>patrizio
imperiale</i>. Che i Greci in questi tempi
avessero stesa di molto la lor signoria
nella Puglia, si può dedurre da un diploma
di <i>Gregorio</i> <span class="fnote">[Ibidem, Dissert. VI, p. 337.]</span> protospatario e catapano
d'Italia, in cui conferma al monistero
di Monte Casino varie tenute poste
in Lesina, Ascoli, Canosa, Minervina e
Trani, città perciò sottoposte al dominio
greco.
</p>

<hr />
</div>

<div class="chapter">
<h2 class="hidden" id="MI">MI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Silvestro</span> II papa 4.</td>
  </tr>
  <tr>
    <td><span class="smcap">Ottone</span> III re 19, imperad. 6.</td>
  </tr>
</table>

<p>
Siam giunti al principio del secolo
undecimo, secolo che produsse una mutazione
<span class="pagenum" id="Page_44">[44]</span>
insigne di governo e di costumi;
e sopra tutto ci farà vedere in rotta il
sacerdozio coll'imperio, cioè un'iliade
de' gravi scandali e sconcerti non meno
in Italia che in Germania. Ma ritornando
al filo della storia, noi sappiamo da san
Pier Damiano <span class="fnote">[Petrus Damiani, Vit. S. Romualdi, cap. 25.]</span> che <i>Ottone III Augusto</i>,
perchè si sentiva mordere la coscienza
d'aver sotto la fede del giuramento
ingannato e fatto decollare Crescenzio
console romano nell'anno 998,
e ne volea far penitenza, dopo aver confessato
il suo fallo a san Romoaldo abbate,
per consiglio di lui, <i>nudis pedibus
de romana urbe progrediens, sic usque
in Garganum montem ad sancti Michaelis
perrexit ecclesiam</i>. Leone Ostiense <span class="fnote">[Leo Ostiens., in Chron.]</span>
mette questo pellegrinaggio dell'imperadore
sotto l'anno precedente 1000, con
aggiugnere, che passando per Benevento,
fece istanza a que' cittadini d'aver il
corpo di san Bartolomeo apostolo, da
riporre nella chiesa di santo Adalberto,
ch'egli facea fabbricare nell'isola del
Tevere in Roma, e sommamente desiderava
di arricchir di sante reliquie. Gli
accorti Beneventani, giacchè non ardivano
di opporsi alla dimanda autorevole
dell'imperadore, in vece del corpo dell'Apostolo,
gli mostrarono e diedero il
corpo di san Paolino vescovo di Nola:
con cui egli tutto contento, ma ingannato,
se ne andò. Perciò il cardinale Orsino,
poscia Benedetto XIII papa, ai dì nostri
vigorosamente sostenne il possesso dei
Beneventani contra le pretensioni de' Romani,
giacchè si attribuisce l'una e l'altra
città il corpo di quell'apostolo. E ben
prevale l'autorità dell'Ostiense agli autori
del secolo susseguente, che diversamente
ne scrissero. Seguita poi a dire Leone ostiense,
che scoperto l'inganno, s'adirò
forte l'imperadore contra de' Beneventani,
e perciò <i>sequenti tempore perrexit
iterum super Beneventum, et obsedit eam
undique per dies multos. Sed nihil adversus
eam praevalens, Romam reversus est.
<span class="pagenum" id="Page_45">[45]</span>
Unde vix ad sua reverti disponens, mortus
est.</i> La morte di Ottone III cadde nel
gennaio dell'anno seguente. Parrebbe
perciò che in quest'anno seguisse l'assedio
di Benevento. Infatti Romoaldo
salernitano <span class="fnote">[Romualdus Salern., Chron., tom. 7 Rer.
Ital.]</span> scrive che Ottone III <i>obsederat
Beneventum anno MI, Indictione
IV</i> (vuol dire XIV) <i>et acriter ipsam
civitatem expugnans vi caeperat</i>. Contuttociò
non pare assai certo quest'assedio,
e molto meno è da credere ch'egli prendesse
quella città. E quando pur fosse
succeduto, difficile è lo stabilirne il tempo,
cioè se nel presente o nel precedente
anno. Credo bensì che sul principio di
quest'anno succedesse l'assedio di Tivoli.
Tangmaro prete, scrittore contemporaneo,
nella vita di san <i>Bernardo</i> vescovo
d'Ildeseim <span class="fnote">[Tangmarus, in Vita, S. Berwardi. tom. 1
Scriptor. Brunsvicens. Leibnitii.]</span>, racconta che quel
santo prelato, a cagione d'una controversia
insorta fra lui e <i>Willigiso</i> arcivescovo
di Magonza, arrivò a Roma nel
dì 4 di gennaio dell'anno presente, ed
espose le sue querele al <i>piissimo papa
Silvestro</i>, all'<i>imperadore Ottone</i>, di cui
era stato maestro, e ad <i>Arrigo duca di
Baviera</i>, che si trovava allora alla corte
d'esso imperadore. Fu raunato un concilio,
deciso in favore di lui, e spedito in
Germania <i>Federigo</i> cardinal della santa
romana Chiesa, sassone di nazione, per
terminar quella briga con un altro
concilio. In quei giorni, seguita a dire
Tangmaro, avea l'imperadore Ottone
intrapreso l'assedio di Tivoli con tutte
le macchine di guerra, e facea gran guerra
a quella città. San Pier Damiano scrive
che l'origine d'essa venne dall'avere
quel popolo ucciso Mazzolino, duca ossia
capitano d'esso Augusto Ottone III, e
dall'aver anche obbligato lo stesso imperadore
a scappare dalla città. Ma Tangmaro
assai dà a conoscere che la lite
era insorta fra i Romani e quei di Tivoli;
e perciocchè Ottone inclinava in favore
<span class="pagenum" id="Page_46">[46]</span>
dei Romani, i Tiburtini si ribellarono, e
fu necessitato l'imperadore a prendere
l'armi contra di loro, ma con trovare
quell'osso più duro di quel che si pensava.
Se vogliam credere al medesimo
san Pier Damiano <span class="fnote">[Petrus Damian., in Vit. S. Romualdi.]</span>, si trattava di
mettere a fil di spada tutti gli abitanti di
quella città; ma buona per loro che capitò
in quelle parti san Romoaldo abbate
per rinunziare la badia di Classe. S'interpose
egli, trattò d'accordo, e fece che
l'adirato Augusto si contentò che quel
popolo atterrasse una parte delle mura,
gli desse degli ostaggi, e in mano l'uccisore
del suo uffiziale. Così fu, e il santo
ottenne anche dalla madre dell'ucciso
la vita dell'uccisore. Come sieno sicuri
i racconti di san Pier Damiano, che neppure
era nato in que' tempi, si raccoglierà
dal confrontarli colla narrativa di
Tangmaro prete, il quale con san Bervardo
si trovò presente a questo fatto.
Nulla scrive egli di san Romualdo, ma
bensì, che trovando l'imperadore gran
testimonianza negli assediati, e desiderando
di uscir di questo impegno senza
disonore papa Silvestro e il vescovo
Bernardo mossi da ecclesiastico zelo,
fecero istanza d'entrare in Tivoli. Vi
furono con giubilo accolti, e disposero
quel popolo a risottomettersi <i>imperatoris
ditioni</i>, con rendersi a discrezione. Il dì
seguente uscirono <i>cuncti primarii cives
nudi, femoralibus tantum tecti, dextra
gladios, laeva scopas</i> (flagelli) <i>ad palatium
praetendentes; imperiali jure se
subactos; nil pacisci, nec ipsam quidem
vitam; quos dignos judicaverit, ense feriat,
vel pro misericordia ad palum scopis
examinari faciat; si muros urbis ad solum
complanari votis ejus suppetat, promtos
libenti animo cuncta exsequi, nec jussis
ejus majestatis, dum vivant, contradicturos</i>.
L'imperatore, alle preghiere del
papa e del vescovo, loro perdonò, e restò
conchiuso di non distruggere quella
città. Notinsi quelle parole de' Tivolesi;
<i>imperialis juri se subactos</i>. In tali casi
<span class="pagenum" id="Page_47">[47]</span>
andavano i nobili a chiedere perdono
col mettersi la spada al collo, per dichiararsi
degni del taglio della testa.
Gl'ignobili portavano la corda al collo,
per protestarsi degni di essere impiccati.
</p>

<p>
Torniamo ora a san Pier Damiano, il
quale ci fa sapere che Ottone III venne a
Ravenna nell'anno presente, ed ivi attese a
far penitenza dei suoi falli nel monistero
di Classe. Ecco le sue parole <span class="fnote">[Petrus Damian., in Vita S. Romuald., cap. 25.]</span>: <i>Per
totam etiam quadragesimam in classense
monasterio beati Apollinaris, paucis sibi
adhaerentibus, mansit. Ubi jejunio et psalmodiae,
prout valebat, intentus, cilicio ad
carnem indutus, aurata desuper purpura
tegebatur. Lecto etiam fulgentibus palliis
strato, ipse in florea de papyris confecta
tenera delicati corporis membra terebat.
Promisit itaque Romualdo, quod imperium
relinquens, monachicum susciperet habitum,
ec</i>. Che Ottone III fosse in Ravenna
nel dì 20 di aprile, si può anche intendere
da un suo diploma confermatorio
dei privilegii del monistero delle monache
della Posterla di Pavia, a petizione di
<i>Pietro</i> vescovo di Como ed arcicancelliere
e di <i>Ottone</i> conte del palazzo, nipote
d'esso vescovo. Fu dato quel diploma <span class="fnote">[Antiq. Ital., Dissert. VII.]</span>
<i>II kalendas mai, anno dominicae Incarnationis
millesimo primo, Indictione XIIII,
anno tercii Ottonis regnantis XVII, imperii
V. Actum Ravennae</i>. Pendeva tuttavia
da esso diploma il sigillo di piombo coll'immagine
e nome dell'imperadore. Ma
io non osservai bene, se in vece di <i>regnantis
XVII</i>, fosse ivi scritto <i>XVIII</i>, perchè
ciò essendo, converrebbe ammettere
due epoche diverse del regno. Altri simili
esempli nondimeno abbiam veduto di sopra.
Ho io parimente prodotta una lettera
scritta <span class="fnote">[Ibidem, Dissert. LXX.]</span> da papa Silvestro II al suddetto
imperadore, in cui raccomanda alla
cura di <i>Guido</i> vescovo di Pavia l'antichissimo
monistero delle monache del
Senatore. Vidi pendente la Bolla pontifizia
di piombo; e pure v'ha la seguente
<span class="pagenum" id="Page_48">[48]</span>
data: <i>Actum hoc anno dominicae Incarnationis
millesimo primo. Indictione tertiadecima,
anno vero pontificatus Silvestri
universalis papae quarto.</i> Ma in questo
anno correa l'<i>indizione XIV</i>, e l'<i>anno
quarto</i> di papa Silvestro II cominciava
solamente a correre nell'anno seguente.
Che anche verso il fine di novembre tuttavia
esso imperadore soggiornasse in
Ravenna, si raccoglie da un altro diploma,
spedito in favore del monistero delle
monache di san Felice di Pavia <span class="fnote">[Ibidem, Dissert. LXVI.]</span>, <i>dato
X kalendas decembris, anno dominicae
Incarnationis millesimo primo, Indictione
XV, anno tertii Ottonis regnantis XVII,
imperii VI. Actum Ravennae.</i> Si osservi
ancor qui l'<i>anno XVII</i>, del regno, e non
già il <i>XVIII</i>, come dovrebbe essere secondo
l'epoca ordinaria di questo imperadore.
Ma quivi è cosa strana che sottoscriva
<i>Heribertus Cancellarius vice Willigisi
archiepiscopi</i>, quando Pietro vescovo di
Como era tuttavia arcicancelliere. Apparteneva
in questi tempi la nobil terra di
Carpi, oggidì città, al contado di Reggio;
e quivi <span class="fnote">[Antiquit. Ital., Dissert. VIII.]</span> <i>anno imperii tercii domni Ottoni,
Deo propitio, sexto, pridie kalendas
octobris, Indictione quintadecima</i>, cioè
nell'anno presente, <i>Tedaldo</i> marchese e
conte del contado di Reggio, avolo della
gran contessa Matilda, tenne un placito,
in cui si trovò in persona <i>Berta badessa</i>
del monistero di santa Giulia di Brescia,
e vinse una lite di terreni. A qual
marca presedesse Tedaldo, io nol so
dire. Circa questi tempi <i>Leone</i> arcivescovo
di Ravenna, caduto in mala sanità,
rinunziò la sua Chiesa, ed in luogo suo
entrò il soprammentovato <i>Federigo</i> cardinale
della santa romana Chiesa. Non
so io concertare con quanto abbiam veduto
di sopra intorno alla permanenza di
Ottone III Augusto in Ravenna per tutta
la quaresima, il dirsi dal Cronografo
sassone <span class="fnote">[Cronograph. Saxo apud Leibnitium.]</span> ch'egli <i>Romam proficiscens
sacrosanctum dominicae Resurrectionis
<span class="pagenum" id="Page_49">[49]</span>
festum debita ibi veneratione celebrare
instituit.</i> Credo io piuttosto che in vece
della Pasqua egli volesse dire il Natale
del Signore. Nè si dee tralasciare che
questo imperadore da Ravenna fece una
scappata a Pavia verso il fine di giugno,
ciò costando da un suo diploma, dato in
favore di <i>Pietro</i> vescovo di Novara <span class="fnote">[Baron., Ann. Eccl. ad hunc annum.]</span>
<i>X kalendas julii, anno dominicae Incarnationi
millesimo primo, Indictione XIV, anno
tertii Ottonis regni XVII, imperii V</i>. Dee
essere <i>VI</i>. Tornato poscia a Ravenna,
sentendo sul fine dell'anno che v'erano
dai torbidi in Roma, s'inviò a quella
volta. Trovò più di quel che s'immaginava.
Abbiamo da Ditmaro <span class="fnote">[Ditmarus, Chron., lib. 4.]</span> che fra gli
altri potenti romani, Gregorio, personaggio
assai caro al medesimo Augusto, gli
tendeva delle insidie per prenderlo. Un
giorno infatti divampò una sollevazion
dei Romani contra di lui, per la quale fu
astretto a fuggirsene per una porta fuori
di Roma con lasciar molti de' suoi nella
città rinchiusi. Il Cronografo sassone <span class="fnote">[Chronograph. Saxo.]</span>
scrive, che quanti ne furono trovati, tutti
restarono trucidati. Ma Ditmaro narra
che i Romani ravveduti del loro fallo, li
lasciarono in libertà, ed inviarono messi
all'imperadore, chiedendo perdono e
pace. Ottone, nulla fidandosi delle loro
belle parole, attese a raunar quante
soldatesche potè, e tutti i suoi vassalli;
e chi dice ch'egli esercitò varie ostilità
contra dei Romani, e chi, solamente che
si preparò a vendicarsi del ricevuto
affronto. Fra quelli che specialmente
assisterono in questo brutto frangente
all'imperadore, per mettersi in salvo,
si contò <i>Ugo</i> duca e marchese di Toscana;
ma egli stette poco a terminare i
suoi giorni. Se vogliam badare a san Pier
Damiano <span class="fnote">[Petrus Damiani, lib. 7, Epist. 12, seu Opuscul.
57.]</span>, scrittore che, credulo più
degli altri, imbottì l'opere sue di visioni,
sogni e miracoli strani, racconta che un
<span class="pagenum" id="Page_50">[50]</span>
vescovo, di cui avea dimenticato il nome,
vide in un tizzone di fuoco scritte queste
parole: <i>Hugo marchio quinquaginta annis
vixit</i>: indizio della vicina sua morte. Ma
se è vero, come avvertii di sopra all'anno
961, che già Ugo fosse marchese di
Toscana in quell'anno, non si potrà già
credere ch'egli mancasse di vita in età
solo d'anni cinquanta.
</p>

<p>
Seguita a dire san Pier Damiano, che
l'imperadore Ottone, udita la morte del
marchese Ugo, o perchè poco si fidasse
di lui, o perchè non gli piacesse la troppa
di lui potenza, proruppe in queste parole
del salmo <span class="fnote">[Psalm. 123.]</span>: <i>Laqueus contritus est, et
nos liberati sumus.</i> Ma ebbe poco a rallegrarsi
e a gloriarsene Ottone III, perciocchè
anch'egli <i>paulo post, eodem scilicet
anno, et ipse defunctus est</i>. Sembrano
queste parole indicare che la morte d'Ugo
accadesse sul principio di gennaio dell'anno
seguente; perchè da lì a non molto
in quello stesso mese diede fine al suo
vivere anche lo stesso imperadore. Ma
don Placido Puccinelli, che con istile romanzesco
compilò la vita di questo celebre
e potente principe, e il saggio Cosimo
della Rena <span class="fnote">[Cosimo della Rena, Serie de' duchi di Toscana.]</span> pretendono che la sua
morte accadesse nel dì 21 di dicembre
dell'anno presente; giorno in cui i monaci
benedettini della badia di Firenze
celebrano il di lui anniversario. Che il
luogo, dove egli finì sua vita, fosse o Pistoia,
o Firenze, li credo io sogni dei moderni
scrittori. Certo è poi, per attestato
del suddetto san Pier Damiano, che questo
principe, figliuolo d'Uberto, e nipote
d'Ugo re d'Italia <i>obtinuit utramque monarchiam</i>
(egli avrà scritto <i>marchiam</i>)
<i>et quam Tyrrhenum videlicet, et quam mare
Adriaticum alluit</i>: cioè fu duca non
meno della Toscana che di Spoleti. <i>Sed
quam perpenderet, quia propter improbitatem
injuste viventium strenue regere utramque
non posset, ultroneae renuntiationis
arbitrio cessit imperatori marchiam
<span class="pagenum" id="Page_51">[51]</span>
Camerini cum Spoletano ducatu, juri vero
proprio Tusciam reservavit</i>. Se non si disotterrano
altre memorie, non è facile il
conoscere in qual tempo succedesse questa
rinunzia del ducato di Spoleti e della
marca di Camerino; anzi può anche nascere
dubbio intorno alla medesima. Abbiam
veduto all'anno 995 un <i>Ugo</i> duca
di Spoleti e marchese di Camerino. Aggiungo
ora, credersi da me lo stesso che
Ugo marchese di Toscana. Perciocchè
fra le epistole di Gerberto una se ne legge
scritta a lui, già divenuto papa, con
questo titolo <span class="fnote">[Gerbert., Epist. 158, tom. 2 Rer. Franc.
Du-Chesne.]</span>: <i>Reverentissimo papae
Gerberto Otto gratia Dei imperator augustus</i>,
dove dice, che trovando nociva l'aria
d'Italia alla sua sanità, vuol mutare
paese; ma che in aiuto di esso papa egli
lascia <i>primores Italiae</i>, e massimamente
<i>Hugonem tuscum vobis per omnia fidum S.</i>
(forse <i>scilicet</i>) <i>comitem, Spoletinis et
Camerinis praefectum, cui octo comitatus,
qui sub lite sunt, vestrum ob amorem contulimus,
nostrumque legatum eis ad praesens
praefecimus, ut populi rectorem habeant,
et vobis ejus opera debita servitia
exhibeant</i>. Circa questi tempi si conosce
scritta questa lettera, e dalla medesima
impariamo che Ugo marchese di Toscana
comandava anche a Spoleti e a Camerino.
Dove è dunque la cessione di quei principati
a noi narrata da Pier Damiano?
Anzi il marchese Ugo, in vece di rinunziare
in questi tempi ciò ch'egli godeva,
cercava ancora di goderne di più secondo
il costume ordinario dei gran signori,
che mai non si saziano d'accrescere i loro
stati. Di qui appunto abbiamo ch'egli
acquistò otto contadi, non goduti prima.
E un contado allora per lo più significava
una città col suo distretto. Non lasciò dopo
di sè il marchese Ugo alcun figliuolo
maschio, e resta tuttavia involto nelle tenebre
chi fosse l'erede degli immensi
suoi allodiali. Gran sospetto ho io che
per qualche sua figliuola, o sorella, o zia,
passata nei marchesi progenitori della
<span class="pagenum" id="Page_52">[52]</span>
casa d'Este, a loro devenisse Rovigo,
Este, la badia della Vangadizza con altri
Stati situati fra Padova e Ferrara; perciocchè
gli Estensi, prima potenti nella
Lunigiana e Toscana, si cominciano da
qui innanzi a trovar signori anche di
questi altri stati; e si vede ricreato in essi
il nome di <i>Ugo</i> <span class="fnote">[Antichità Estensi, P. I, cap. 11 e 12.]</span>, essendo anche allora
non men che oggidì, vigoroso il costume
di rinnovar nei nipoti i nomi degli
avoli o parenti si paterni che materni.
Andando innanzi, vedremo chi succedesse
al marchese Ugo nel ducato della Toscana,
e in quello ancora di Spoleti e di Camerino.
</p>

<p>
Tornando ora ad Ottone III Augusto,
uscito ch'egli fu di Roma, e raccolti che
ebbe tutti i suoi vassalli e soldati, mostrava
ben grande ilarità nel volto; ma
riflettendo ai varii trascorsi della sua giovanile
età, internamente nondimeno stava
malinconico, ed attendeva a farne penitenza <span class="fnote">[Annal. Saxo. Ditmar., Chron., lib. 4.]</span>
colle lagrime, orazioni e limosine.
Secondo gli Annali d'Ildeseim <span class="fnote">[Annal. Hildesheim.]</span>,
egli solennizzò la festa del santo Natale
in Todi in compagnia di papa Silvestro.
Poscia <i>Salernum oppidum adiit</i>, sta scritto
nei suddetti Annali; ma con errore,
dovendo dire <i>Paternum oppidum</i>. Quel
che è più strano, e lo racconta Ditmaro,
in questi medesimi tempi, senza che ne
sappiam la cagione, in Germania molti
duchi e conti, con participazione ancora
dei vescovi, macchinavano delle novità
contra dello stesso Ottone III, e ricorsero
per questo ad <i>Arrigo duca di Baviera</i>.
Ma perchè il ritrovarono ricordevole degli
avvertimenti lasciati a lui dal duca
Arrigo suo padre, di osservare religiosamente
la fedeltà dovuta al sovrano, non
andò più innanzi la loro mena. Scrivono
alcuni che esso duca Arrigo si trovava
coll'imperadore, allorchè questi fu forzato
a scappare di Roma. Ciò ch'io rapporterò
all'anno seguente, ci darà abbastanza
a conoscere che Arrigo dimorava sul
<span class="pagenum" id="Page_53">[53]</span>
fine di quest'anno in Germania. Ma s'io
ho da confessare il vero, temo forte che
Ditmaro e i suoi copiatori non sieno stati
informati di questi sconcerti. Tangmaro
prete <span class="fnote">[Tangmarus, in Vita S. Bervvardi.]</span>, che, come dissi, ci diede la vita
di san Bervardo, e fu non solo scrittore
contemporaneo, ma testimonio di
vista di tali avvenimenti, lasciò scritto,
che terminato l'assedio di Tivoli (assedio
succeduto nei primi mesi dell'anno presente),
col perdono dato a quei cittadini,
il popolo romano, il quale volea pur disfatta
quella città, e atterrato quel popolo
per una gara che vedremo continuata
anche dipoi, la prese contra dell'imperadore,
serrò le porte di Roma, negò ad
esso Augusto, non che ai suoi, l'entrarvi,
ed arrivò anche ad uccidere alcuni
dei fedeli del medesimo imperadore. Si
venne perciò all'armi, ma Dio volle che
i Romani si ravvidero, implorarono ed
ottennero la pace; eglino stessi levarono
la vita a due capi della sedizione, e tutto
restò quieto. <i>Pacem petunt, sacramenta
innovant, fidem se imperatori perpetuo
servaturos promittunt</i>. Sul principio dell'anno
tutto questo accadde. Tornò in
Germania san Bervardo, e perchè con
tutto l'appoggio del papa e dell'imperadore
non potè ottener giustizia dall'arcivescovo
<i>Wittigiso</i>, rispedì verso il fine
dell'anno il suddetto Tangmaro in Italia.
Questi <i>imperatorem in spoletanis partibus
reperit;</i> vi arrivò anche il papa, ed amendue
<i>Tudertinae Natalem Domini celebrarunt</i>.
In essa città fu poi tenuto nel dì
seguente un concilio di molti vescovi di
Italia, e di tre tedeschi, nel quale Tangmaro
espose le doglianze del suo vescovo,
e ne riportò buon provvedimento. Licenziato
dipoi con assai regali, si partì
alla volta della Germania nel dì 11 di
gennaio, con aggiugnere che l'imperadore
poco appresso, cioè <i>X kalendas februarii</i>,
per una febbre già incominciata terminò
i suoi giorni. Però non so vedere
<span class="pagenum" id="Page_54">[54]</span>
come regga quella guerra contra dei Romani,
e quella vendetta che ci vien raccontata
da Ditmaro. Tutto era in pace,
ed anche papa Silvestro in buona armonia
coi Romani pacificamente celebrò
quel concilio in Todi. Ma prima di terminare
gli avvenimenti di quest'anno, dee
farsi menzione d'uno, che altronde non
s'ha se non da due storici milanesi del
secolo di cui parliamo, cioè da Arnolfo <span class="fnote">[Arnulf., Hist. Mediolan., lib. 1, cap. 13.]</span>
e da Landolfo seniore <span class="fnote">[Landulfus Senior., lib. 2, cap. 18.]</span>. Stando
fermo Ottone III di volere per moglie
una principessa dell'imperial corte di
Grecia, giacchè indarno l'avea chiesta
con una precedente ambasceria, spedì
colà, per quanto si può conghietturare,
nell'anno presente, <i>Arnolfo II</i> arcivescovo
di Milano. V'andò egli con superbissimo
accompagnamento, ricevette insigni
onori da Basilio e Costantino Augusti, ed
ottenne quanto dimandò. Ma inutile riuscì
il suo viaggio e trattato, perchè tornato
in Italia, trovò Ottone III chiamato
da Dio all'altra vita. Il suddetto Landolfo
seniore, scrittore talvolta parabolano,
lasciò scritto, che oltre a molti altri regali
riportati da quella corte, esso Arnolfo
<i>serpentem aeneum, quem Moyses in deserto
divino imperio exaltaverat, imperatori
requisivit, et habere meruit; et veniens
in ecclesia sancti Ambrosii ipsum
exaltavit.</i> Mirasi tuttavia nella basilica
ambrosiana di Milano un serpente di
bronzo sopra una colonna di marmo,
creduto il medesimo di cui parla Landolfo;
e sopra di questa insigne reliquia è
mirabile il vedere quanto abbiano scritto
varii scrittori milanesi, senza accorgersi
che questa è una delle grossolane semplicità
dei secoli barbarici. Sembra a me
d'aver prodotta altrove <span class="fnote">[Antiquit. Italic., Dissert. LIX.]</span> la vera origine
di questo serpente di bronzo, conservato
in essa basilica; e però altro non
ne soggiungo.
</p>

<p>
<span class="pagenum" id="Page_55">[55]</span>
</p>

<hr />
</div>

<div class="chapter">
<h2 class="hidden" id="MII">MII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Silvestro II</span> papa 4.</td>
  </tr>
  <tr>
    <td><span class="smcap">Ardoino</span> re d'Italia 1.</td>
  </tr>
</table>

<p>
Dimorava l'Augusto <i>Ottone III</i> nella
terra di Paterno con poca sanità, intento
agli esercizii di penitenza. Questa terra
di Paterno, Cosimo della Rena <span class="fnote">[Cosimo della Rena, Serie de' Duchi di Toscana.]</span> la
crede situata nel contado di Perugia,
distante una giornata da Todi. Leone
ostiense <span class="fnote">[Leo Ostiensis, Chron., lib. 2, cap. 24.]</span> chiaramente scrive che Ottone
si ritirò <i>apud oppidum, quod nuncupatur
Paternum, non longe a civitate,
quae dicitur Castellana</i>. Nelle Tavole del
Magini tuttavia si osserva Paterno del
contado di Città Castellana; e però non
occorre senza testimonianza degli antichi
cercare altro sito che questo. Stando in
essa terra Ottone, che s'intitola <i>Servus
Apostolorum</i>, diede un diploma <span class="fnote">[Puccinelli, Cronica della Badia Fiorent.]</span> in favore
della badia di Firenze <i>VI idus januarii,
anno dominicae Incarnationis MII,
Indictione XV, anno tertii Othonis regni
XVIII, imperii VI. Datum in Paterno</i>. Si
osservi ancor qui l'anno del regno <i>XVIII</i>,
che, secondo l'epoca ordinaria dovrebbe
essere il <i>XIX</i>, e però indica un'epoca
diversa dall'altra. Forse è presa dall'anno
884, dappoichè colla cessione del
duca Arrigo egli fu ristabilito sul trono.
Poscia nel dì 11 del medesimo mese ne
spedì un altro in confermazione dei beni
del monistero di santa Maria di Prataglia <span class="fnote">[Idem, ibidem, pag. 209.]</span>,
<i>III idus januarii, anno dominicae
Incarnationis MII, Indictione XV, anno
autem domni Ottonis inclitissimi tertii
imperatoris, regnantis quidem XVIII, imperantis
VI. Actum in Paterno</i>. Ma da lì
a pochi dì la morte rapì questo giovane
imperadore, della cui nobilissima indole
maravigliose doti d'animo e sapere, non
si saziano di parlare gli storici antichi
della Germania. La morte sua negli Annali
<span class="pagenum" id="Page_56">[56]</span>
d'Ildeseim <span class="fnote">[Annal. Hildesheim.]</span> e da Ermanno Contratto <span class="fnote">[Hermannus Contrac., in Chronic.]</span>
vien registrata nel dì 23 di
gennaio del presente anno. Ditmaro, che
la mette nel dì 24, forse volle intendere
della sepoltura. Se ad alcuni scrittori
tedeschi s'ha da credere, Ottone III fu
portato all'altra vita da una febbre petecchiale.
Ma Leone ostiense, Landolfo
seniore, Roberto tuiziense, Radolfo glabro
ed altri tutti concordemente asseriscono
che mancò di vita per veleno datogli
da Stefania, già moglie di quel Crescenzio
ch'egli avea fatto decapitare,
benchè sieno discordi nella maniera, ed
abbiamo infrascato di molte dicerie popolari
questo avvenimento. L'incauto
principe s'avea presa per concubina
questa donna, laonde fu a lei facile il far
vendetta dell'ucciso marito. Che Ottone
l'avesse presa per moglie, come hanno
asserito alcuni, e poi la ripudiasse, son
favole, a mio credere, nate nell'immaginazione
della buona gente. Fors'anche è
una favola quel concubinato, che non
s'accorda colla penitenza a cui egli attendeva
in questi tempi. Fu incredibile il
dolore e pianto di tutti i suoi per l'immatura
morte di questo da loro amatissimo
principe. La tennero essi celata finchè
si raunassero le soldatesche sparse
per le castella, e poi si misero in viaggio
per riportarne il corpo ad Aquisgrana,
dove egli desiderò di essere seppellito.
Ditmaro <span class="fnote">[Ditmarus, lib. 4.]</span> e l'Annalista <span class="fnote">[Annalista Saxo.]</span> e il Cronografo
sassone <span class="fnote">[Chronographus Saxo apud Leibnitium.]</span> scrivono, che divulgata
la morte di Ottone III, e che veniva
trasportato in Germania il cadavero suo,
i Romani (se pure non voglion dire gli
Italiani) barbaramente si scatenarono
contro la picciola armata dei Tedeschi;
ed ora in aguati, ed ora a campagna aperta
l'assalirono, con essere specialmente succedute
tre battaglie, nelle quali ebbero la
peggio i Romani. In somma per sette giorni
<span class="pagenum" id="Page_57">[57]</span>
continui bisognò marciar quasi sempre
combattendo; nè si trovarono mai sicuri,
finchè <i>ad Bernam perveniunt civitatem</i>.
Ma in vece di <i>Berna</i> si ha a mio credere
da scrivere <i>Beronam</i>, cioè <i>Verona</i>, in cui
era marchese <i>Ottone duca</i> di Carintia. In
fatti nella vita di santo Arrigo imperadore <span class="fnote">[Adelboldus in Vita S. Henrici imperat.]</span>
si legge: <i>Cum maxima difficultate
et periculis pluribus per Veronam, per Bavariam,
cadaver ipsius reportabant</i>. Furono
poi accolti ad una corte del vescovo
d'Augusta da <i>Arrigo III duca</i> di Baviera,
il quale cominciò di buon'ora a fare i
suoi negoziati, per essere eletto re, giacchè
il defunto Augusto non avea lasciato
dopo di sè prole alcuna maschile. Era
esso Arrigo figliuolo di Arrigo duca, e
nipote di un altro Arrigo duca, già da noi
veduto fratello di Ottone il Grande Augusto;
e per conseguente, se era mancata
la linea d'esso Ottone, durava nondimeno
in lui l'altra in guisa ch'egli pretendeva
come per diritto ereditario la corona.
Però per forza occupò lo scettro, la
corona, il pomo e gli altri ornamenti imperiali.
E perchè il santo arcivescovo di
Colonia <i>Eriberto</i> avea mandata innanzi
la lancia, il fece arrestare, nè il rilasciò
senza sigurtà che gliel'avrebbe inviata.
Fu poi data sepoltura al corpo del defunto
imperadore in Aquisgrana.
</p>

<p>
In questo mentre, cioè appena intesa
la morte di Ottone III Augusto senza successione,
i principi, vescovi, ed altri primati
d'Italia furono in gran moto. Ai più
pareva che fosse risorta la lor libertà per
poter eleggere quel re che fosse loro più
in grado; e tanto per amore della propria
nazione, quanto perchè non erano molto
soddisfatti del governo dei monarchi tedeschi,
si accordarono assaissimi d'essi
nella dieta tenuta in Pavia di eleggere un
re italiano. <i>Ardoino marchese</i> d'Ivrea,
principe per accortezza e per ardire, ma
non già per le virtù cristiane, superiore
a molti, quegli fu che guadagnò i voti
degli altri, e si fece eleggere e coronare re
nella basilica di san Michele di Pavia. <i>Episcopicida </i>
<span class="pagenum" id="Page_58">[58]</span>
il chiama Ditmaro, e ne abbiam
veduta la ragione di sopra all'anno 999.
Favole io reputo quelle che racconta
Valeriano Castiglione <span class="fnote">[Castiglione, nelle Annotaz. al regno d'Italia
del Tesauro.]</span>, spacciando
che in una dieta di Lodi seguisse l'elezion
di Ardoino. Arnolfo milanese chiaramente
scrive: <i>Papiae eligitur</i>. Nella Cronichetta
dei re d'Italia <span class="fnote">[Anecdot. Latin, tom. 2, pag. 204.]</span>, da me data alla
luce, si legge che dopo la morte di Ottone III
<i>fuit tunc regnum sine rege XXIV dies. Die
qui fuit dominico, et fuit XV mensis februarii
in civitate Papia inter basilicam sancti
Michaelis fuit coronatus Ardoinus rex</i>. Cadde
appunto il dì XV di febbraio dell'anno
presente in <i>domenica</i>; e di qui ancora si
apprende, contando i dì 24 del regno vacante,
che Ottone finì di vivere nel dì 23
di gennaio. <i>Ardoino</i>, chiamato da Ditmaro
<i>Hardwigus</i> ed <i>Hardwicus</i>, e da Arnolfo
storico milanese di questo secolo <span class="fnote">[Arnulf. Histor. Mediolanens. lib. 1.]</span> <i>nobilis
Ipporegiae marchio</i>, era figliuolo di
<i>Dodone</i> ossia <i>Doddone</i>, come si ha da un
suo diploma, dato <span class="fnote">[Guichenon Bibliothec. Sebus., Centur. II,
cap. 10.]</span> <i>anno dominicae Incarnationis
MXI, tertio kalendas aprilis,
Indictione IX. Actum Bobii in episcopali
palatio</i>. Questo contiene una donazione
fatta a san Siro di Pavia <i>pro anima patris
nostris Doddonis, et pro anima patrui nostri
domni Adalberti, rogante domno Wilelmo
marchione carissimo consobrino germano
nostro</i>. Nè dà egli il titolo di marchese
al padre, nè allo zio. Da altri il padre
d'Ardoino sembra appellato Oddone,
cioè <i>Ottone</i>; ed avendo Ardoino avuto
un figliuolo nomato <i>Ottone</i> <span class="fnote">[Idem, Ibidem, cap. 3.]</span>, pare che
non sia senza fondamento un tal nome.
Per quanto ancora ho osservato nelle
Antichità estensi <span class="fnote">[Antichità Estensi, P. I, cap. 13.]</span>, non è inverisimile
che <i>Odelrico Magnifredo</i> ossia <i>Manfredi</i>,
marchese celebre di Susa, e fratello di
<i>Alrico</i> vescovo d'Asti, fosse suo zio paterno.
Comunque sia, <i>Ardoino</i> diede principio
<span class="pagenum" id="Page_59">[59]</span>
al suo governo col confermare i
privilegii di varie chiese. Uno dei suoi diplomi
pel monistero di san Salvatore di
Pavia si vede spedito <span class="fnote">[Bullar. Casinens., tom. 2, Constit. LXXI.]</span> <i>X kalendas martii,
anno dominicae Incarnationis MII,
anno domni Arduini regis I. Actum in
papiensi palatio</i>. Il Margarino ha dimenticata
l'indizione. Due altri dati nello
stesso giorno per la chiesa di Como
si leggono presso il padre Tatti <span class="fnote">[Tatti, Istor. della Chiesa di Como, tom. 2.]</span> colle
seguenti note: <i>VIII kalendas aprilis
anno dominicae Incarnationis millesimo
secundo, Indictione quintadecima, anno
vero domni Ardoini regis regnantis primo.
Actum Castro Montigio</i>. Così passavano
gli affari d'Italia, ed intanto si disputava
in Germania per l'elezione del nuovo
re. I due principali concorrenti, oltre ad
<i>Ecchicardo</i> marchese di Turingia, erano
<i>Erimanno duca</i> di Alemagna e d'Alsazia,
figliuolo di <i>Udone</i> duca (morto nella sconfitta
data dai Saraceni in Calabria ad
Ottone II) e il soprammentovato <i>Arrigo
III</i>, <i>duca</i> di Baviera. Prevalse in fine,
ma dopo molti movimenti d'armi, coi
suoi aderenti esso duca Arrigo, il quale
in Magonza, per attestato di Ditmaro <span class="fnote">[Ditmarus, Chron., lib. 5.]</span>,
<i>VII idus junii in regem eligitur, acclamatur,
et a Willigiso praesule benedicitur
et coronatur</i>. Adelboldo <span class="fnote">[Atelboldus, in Vit. S. Henrici.]</span> scrive <i>octavo
idus junii</i>: cioè sarà stato eletto nel dì
25 di maggio, e coronato nel dì 26: e
n'era ben degno; tante virtù d'animo
concorrevano in lui, e massimamente la
religione e la pietà, per cui si meritò poscia
il titolo di santo. <i>Claudus</i>, cioè zoppo,
fra gli Arrighi vien appellato da alcuni,
perchè zoppicava di un piede. Avea
per moglie <i>Cunegonda</i>, figliuola di <i>Sigefredo
conte</i> di Lucemburgo, che con lui
gareggiava nel possesso ed esercizio delle
più rare virtù, e per cagion d'esse arrivò
anche ella ad essere registrata nel
catalogo dei celesti cittadini <span class="fnote">[Annales Hildesheim.]</span>. Ricevette
<span class="pagenum" id="Page_60">[60]</span>
anch'essa dipoi la corona regale
nel giorno di san Lorenzo in Paderbona.
Sotto il presente anno Lupo protospata <span class="fnote">[Lupus Protospata, in Chronico.]</span>
racconta che <i>obsedit Saphi caytus</i>
(cioè il generale dei Saraceni ossia dei
Mori africani, padroni della Sicilia) <i>Barum
a die II maii usque ad sanctum Lucam
mense octobris. Tunc liberata est per
Petrum ducem Veneticorum</i>. Questo fatto
glorioso di <i>Pietro Orseolo II doge</i> di Venezia
non fu ignoto all'accuratissimo
cronista di Venezia Andrea Dandolo <span class="fnote">[Dandul., in Chron., tom. 12 Rer. Ital.]</span>,
di cui sono le seguenti parole: <i>Iste dux
etiam contra Saracenos, qui barensem urbem
Apuliae obsessam delinebant, cum
navali stolo perrexit, et urbem intravit,
et victualibus muniit. Et cum Gregorio
catapano imperiali ex urbe exiens, de Saracenis
victoria habuit, et liberata urbe
ab obsidione Venetias rediit</i>. Il Sigonio
differì questa impresa fino all'anno 1005.
</p>

<p>
Non fu l'assunzione del re Arrigo
al trono germanico senza contrasti, e
massimamente dalla parte del suddetto
Erimanno duca d'Alemagna, o vogliam
dire di Suevia. Tuttavia, giacchè chiunque
de' baroni a tutta prima non aveva
acconsentito alla di lui elezione, di mano
in mano veniva a rendergli ubbidienza,
Erimanno anch'egli, preso miglior consiglio,
sul principio d'ottobre di quest'anno,
e non già nel seguente, come hanno
gli Annali d'Ildeseim, andò a gittarsegli
a' piedi, e a giurargli fedeltà. Di questi
prosperosi successi del re Arrigo informato
il re Ardoino, già andava prevedendo
che non tarderebbe molto il re germanico
a portar la guerra in Italia <span class="fnote">[Ditmarus, Chronic., lib. 5.]</span>,
ma in questo mentre si fabbricava egli
la sua rovina col trattar aspramente
que' medesimi principi d'Italia che l'aveano
messo sul trono. Fra gli altri, perchè
il vescovo di Brescia gli disse alcune
spiacevoli parole, il prese pel ciuffo, e il
cacciò vituperosamente in terra, come
se fosse stato un bifolco. Questa sua sfrenata
<span class="pagenum" id="Page_61">[61]</span>
collera fu cagione che molti dei
principi italiani, pentiti d'averlo innalzato,
segretamente spedirono o messi o
lettere ad invitare in Italia il buon re
Arrigo <span class="fnote">[Adelboldus, in Vita S. Henrici.]</span>. Era, come ho detto di sopra,
in questi tempi duca di Carintia e marchese
della marca di Verona, ossia di
Trivigi, <i>Ottone</i>, quel medesimo che vedemmo
padre di Gregorio V papa, il cui
padre fu Corrado duca di Franconia, la
madre Liutgarda figliuola di Ottone I
Augusto. Il discender egli dal sangue di
esso imperadore, congiunto col credito
di una rara probità e saviezza, parvero
tali prerogative allo stesso Arrigo, non
per anche re, che gli mandò ad offerire
il regno. Ma egli con umiltà si sottrasse
a questo onore e peso, e, per quanto potè,
cooperò dipoi all'esaltazione d'Arrigo.
Dalla Germania, ove era ito esso Ottone,
ebbe ordine di tornarsene in Italia con
un piccolo corpo di armata. Ardoino,
che teneva di buone spie, non solo penetrò
la di lui venuta, ma seppe ancora,
che calato esso in Italia, erano per unire
con lui le forze loro <i>Federigo arcivescovo
di Ravenna</i> e <i>Teodolfo marchese</i>. Così
ha il testo di Ditmaro, e quello eziandio
dell'Annalista sassone <span class="fnote">[Annalista Saxo apud Eccardum.]</span>; ma senza
dubbio in vece di <i>Teodolfo</i>, s'ha quivi da
leggere <i>Teodaldo</i>, ossia <i>Tedaldo marchese</i>,
avolo della gloriosa contessa Matilda.
<i>Tieboldus</i> è nominato da Adelboldo <span class="fnote">[Adelboldus, in Vita S. Henrici.]</span>.
Però Ardoino frettolosamente
con tutte le sue forze accorse alle Chiuse
d'Italia, che fin qui erano state guardate
dagli uomini del vescovo di Verona,
e per forza le prese. S'avanzò anche fino
a Trento, credendo che colà fossero già
calati i Tedeschi; ma non avendoli trovati,
se ne tornò in fretta alla campagna
di Verona. Celebrava egli la festa del
santo Natale in un castello, quando giunto
il duca Ottone alla Chiusa dell'Adige,
e trovato serrato quel passo, mandò al
re Ardoino pregandolo della licenza di
<span class="pagenum" id="Page_62">[62]</span>
poter passare. Trattenne Ardoino i messi
sino alla mattina seguente, e nella
notte raunate le sue truppe, sul far del
giorno in ordinanza di battaglia portossi
ad assalire i nemici. Calda fu quell'azione,
molto sangue costò all'una e all'altra
parte; ma in fine restarono sconfitti i
Tedeschi, e pochi se ne salvarono coll'aiuto
delle gambe. Narra il Sigonio
questo fatto sotto l'anno 1003; ma assai
chiaramente si raccoglie da Ditmaro che
ciò seguì sul termine dell'anno presente.
Non errò già egli, come pretende il padre
Pagi <span class="fnote">[Pagius, Crit. ad Annal. Baron. ad ann. 1004.]</span>, in raccontare una tal battaglia
e vittoria, essendo cosa indubitata, perchè
asserita da Ditmaro <span class="fnote">[Ditmaro, Chron., lib. 5.]</span> e da Adelboldo <span class="fnote">[Adeboldus, in Vita S. Henrici.]</span>
scrittori di questi tempi. Parimente
Arnolfo storico del presente secolo
scrive <span class="fnote">[Arnulf., Hist. Mediol., lib. 1, c. 15.]</span> che il re Arrigo per consiglio
de' principi d'Italia segretamente a lui
favorevoli, <i>direxit in Italiam suum cum
exercitu ducem. Cui occurrens viriliter
Ardoinus, facta congressione in campo
Fabricae, quamplures stravit, ceteros extra
fines regni fugavit</i>. Curiosa cosa è il vedere
un contrasto seguito in quest'anno
fra <i>Conone</i>, ossia <i>Corrado</i>, vescovo di Perugia,
e l'abbate del monistero di san Pietro
di Perugia <span class="fnote">[Ughell., Ital. Sacr., tom. 9, pag. 918.]</span>, <i>praesidente domno
Sylvestro II Romanae sedis pontifice in synodo
habita in palatio sacrosancto lateranensi,
anno quarto ordinationis suae,
mense Decembris die tertia, Indictione
prima</i>, cominciata nel settembre. Pretendeva
il vescovo superiorità sopra quel
monistero; pretendeva il papa che fosse
esente ed immediatamente sottoposto alla
santa sede in vigore di un privilegio pontificio.
Rispondeva il vescovo: <i>Privilegia
haec non reprobo, sed sine consensu antecessoris
mei, cujus temporibus illud primum
privilegium factum est, factum fuisse
dico. Si solum viderem consensum, haberem
inde aeternum silentium</i>. Gli fu
<span class="pagenum" id="Page_63">[63]</span>
mostrata la lettera del suo predecessore
col consenso, anzi con preghiera che
fosse privilegiato quel monistero; laonde
convenne al vescovo di cedere. Così
i vescovi d'allora consentivano alla diminuzione
della loro giurisdizione. E di
qui si scorge che si esigeva questo loro
consenso. Ma andando innanzi, fu creduto
in Roma superfluo il chiederlo, e
si privilegiarono tutti quanti i monisteri,
secondochè piaceva ai romani pontefici.
</p>

<hr />
</div>

<div class="chapter">
<h2 class="hidden" id="MIII">MIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Giovanni XVII</span> papa 1.</td>
  </tr>
  <tr>
    <td><span class="smcap">Giovanni XVIII</span> papa 1.</td>
  </tr>
  <tr>
    <td><span class="smcap">Ardoino</span> re d'Italia 2.</td>
  </tr>
</table>

<p>
Circa il dì 11 di maggio dell'anno
presente diede fine alla sua carriera <i>Silvestro
II</i> papa, prima chiamato <i>Gerberto</i>.
Se si volesse credere all'Annalista sassone <span class="fnote">[Annalista Saxo, ad ann. 1001.]</span>,
quella medesima Stefania, già
moglie di Crescenzio console decapitato,
che attossicò Ottone III Augusto, malamente
conciò anche il suddetto pontefice.
<i>Veneficio ejusdem mulieris etiam papa
Romanus gravatus asseritur, ita ut loquendi
usum amiserit</i>. Non si può dire
quante ciarle si spargessero dipoi in discredito
di esso Silvestro: cioè fu spacciato
per negromante, e che per patto
segreto del diavolo egli arrivasse al pontificato,
e poco mancò che miseramente
poi tra le griffe di lui non ispirasse l'anima.
Stomacose calunnie son queste, o
inventate, o spacciate da Bennone, cardinale
scismatico a' tempi di papa Gregorio
VII, nell'infame sua invettiva contra
della corte romana <span class="fnote">[Menchenius, Scriptor. Rer. German., tom. 1.]</span>. Sigeberto,
Martino Polacco, Tolomeo da Lucca ed
altri da questa puzzolente scrittura trassero
la favola indegna del merito raro
di questo pontefice. Perciocchè, per consentimento
degli antichi e migliori storici,
<i>Gerberto</i> ossia <i>Silvestro II</i>, se si eccettua
la sua ambizione, fu uno dei più insigni
personaggi di questi tempi: tanto era il
<span class="pagenum" id="Page_64">[64]</span>
suo sapere, non disgiunto dalla pietà, per
cui parve a que' secoli ignoranti ch'egli
più che umanamente possedesse le arti e
le scienze. A lui anzi ha grande obbligazione
l'Italia, potendosi in certa maniera
dire, che dall'aver egli aperta scuola
nel monistero di Bobbio, cominciò fra
noi il risorgimento delle buone lettere;
e così in Germania e in Francia, dove
egli coll'esempio suo infervorò allo studio
i dormigliosi ingegni. Di lui perciò si
dilettava forte Ottone III imperadore, e
soprattutto, perchè egli era assai istruito
delle arti matematiche. Quelle linee e quei
triangoli, cose allora troppo forestiere,
probabilmente gli acquistarono il titolo
di mago presso il goffo popolaccio. <i>Optime,
scriveva Ditmaro <span class="fnote">[Ditmarus, Chronic. sub finem lib. 6.]</span>, callebat astrorum
cursus discernere, et contemporales
suos variae artis notitia superare. In Magdaburg
horologium fecit, illud recte constituens,
considerata per fistulam quadam
stella, nautarum duce</i>. Anche prima dell'invenzione
del cannocchiale, si servivano
gli astronomi di un tubo per mirar
le stelle, ma senza giungere a saper adoperare
e congegnar lenti ed obbiettivi di
vetro, che oggidì cotanto ingrandiscono
e rendon visibili gli oggetti lontani. Il
padre Pez diede alla luce la Geometria
d'esso Gerberto <span class="fnote">[Pez, Thesaur. Anecdotor., P. II, tom. 3.]</span>. Altre sue operette,
oltre alle epistole, scritte con assai vivacità,
sono rammentate dagli scrittori della
storia letteraria. Ora a Silvestro II
succedette nella cattedra di san Pietro
un <i>Giovanni</i>, soprannominato <i>Siccone</i> o
<i>Secco</i>, il quale, secondo la cronologia
pontificia, dovrebbe essere appellato <i>Giovanni
XVI</i>, e pure si truova nomato da
alcuni <i>Giovanni XVII</i>, perchè quantunque
Giovanni calabrese, che occupò la
sedia a Gregorio V nell'anno 997, non
meriti luogo tra i romani pontefici, pure
altro sentimento dovettero avere i Romani
d'allora, giacchè troviamo che il
successore di questo Giovanni Secco venne
sempre chiamato negli Atti pubblici
<span class="pagenum" id="Page_65">[65]</span>
<i>Giovanni XVII</i>. Così il chiamò anche Mariano
Scoto e l'Annalista sassone; e che
così si abbia a chiamare saggiamente lo
pretese il padre Pagi <span class="fnote">[Pagius, Crit. ad Annales Baron.]</span>. Ma questo <i>Giovanni
XVII</i>, dopo aver tenuta la cattedra
pontificia appena sei mesi, colla sua morte
fece luogo ad un altro <i>Giovanni XVIII</i>,
che fu soprannominato <i>Fasano</i>. Crede il
suddetto padre Pagi seguita la di lui ordinazione
nel dì di santo Stefano, 26 di
dicembre dell'anno corrente.
</p>

<p>
In quest'anno ancora mi sia lecito il
riferire quali principi d'Italia tenessero
in favore del <i>re Arrigo</i>, secretamente nondimeno;
credendo io che il solo <i>Ottone
marchese</i> di Verona e duca di Carintia si
dichiarasse apertamente contra di Ardoino.
Trovavasi tuttavia in viaggio, tornando
dall'ambasciata di Costantinopoli, <i>Arnolfo
II</i> arcivescovo di Milano, allorchè
venne a morte Ottone III Augusto, e seguì
l'elezione e coronazione d'esso Ardoino.
Dovette egli aversi a male che
senza di lui, primo fra' principi della
Lombardia, e in possesso di coronare i
re d'Italia, si fosse dato il regno e conferita
la corona al marchese d'Ivrea. Perciò
Ardoino, secondochè s'ha da Arnolfo
storico <span class="fnote">[Arnulf., Hist. Mediol., lib. 1, cap. 19.]</span>, <i>cognito jam dicti praesulis
reditu, occurrit in itinere obvius, securitate,
quanta valuit, sibi illum applicare
procurans</i>. Gli diede, a mio credere, il prelato
delle buone parole, ma internamente
seguitò ad essergli contrario. Anzi, se si
volesse credere a Landolfo seniore <span class="fnote">[Landulf. Senior, Hist. Mediol., lib. 2, cap. 14.]</span>,
da lì a pochi giorni questo arcivescovo
<i>in Rochalia cum omnibus Italiae primatibus
colloquium habuit, ubi quum diverse
de regni negotiis tractassent, Arduini spreto
dominio, quod malis artibus usurpaverat,
Henricum I theutonicum scientia illustrem,
armis fortissimum militumque copiis
abundantem, et divitiis affluentem elegit</i>.
Ma non presti qui fede il lettore a Landolfo,
autore solito a vendere delle fanfaluche.
<span class="pagenum" id="Page_66">[66]</span>
Non è credibile questa dieta
tenuta in Roncaglia (io non so come il
Sigonio la metta in Lodi), allorchè Ardoino
era tuttavia forte, nè avea competitore
in Italia. Arnolfo, storico di maggior credito,
sotto l'antecedente anno scrive con
più apparenza di verità, che insorta la
lite del regno fra Arrigo e Ardoino, <i>in
medio principes regni (italici) fraudulenter
incedentes, Ardoino palam militabant, Henrico
latenter favebant, avaritiae lucra sectantes</i>.
Adelboldo <span class="fnote">[Abelboldus, in Vita S. Henrici.]</span>, autore contemporaneo,
ci viene annoverando quai fossero
i fautori del re Arrigo in Italia, che
nell'anno precedente l'invitarono in Italia.
<i>In voluntate hujusmodi, dice egli, aliqui
manifesti, aliqui erant occulti. Tieboldus
namque marchio et archiepiscopus
ravennas, et episcopus mutinensis, veronensis,
et vercellensis, aperte in regis
Henrici fidelitate manebant. Archiepiscopus
autem mediolanensis, et episcopi cremonensis,
placentinus, papiensis, brixiensis, comensis,
quod volebant, manifestabant.
Omnes tamen in commune regem Henricum
desiderabant, precibus per legatos et literas
invitabant</i>. Fra quei che camminavano
con più riguardo, v'era l'arcivescovo di
Milano. Veggasi dunque se regga la sparata
di Landolfo storico milanese. Quel
<i>Tieboldo</i> marchese, siccome già accennai,
altro non è che <i>Teodaldo</i> o <i>Tedaldo</i>, avolo
della contessa Matilda, e figliuolo di quell'Adalberto
Azzo conte, oppure marchese,
da noi veduto a' tempi di Ottone I
Augusto. Di esso Tedaldo parla anche
<i>Benzone</i> vescovo d'Alba in quel suo
scomunicato panegirico di Arrigo III fra
gl'imperadori, con dire <span class="fnote">[Benzo, Panegyr. lib. 1, cap. 16. tom. 1 Rer.
German. Menchen.]</span>: <i>De Tadone
vero, qui propter metum Ardoini pedester
legatus marchionis Teodaldi, atque episcopi
Leonis (di Vercelli) quid fecit venerabilis
clementia magni Henrici serenissimi
imperatoris? Certe uni filio ejus dedit
Veronae episcopatum; alteri comitatum;
<span class="pagenum" id="Page_67">[67]</span>
patri vero Gardam, et totum Benacum</i>.
Volle il padre Pagi <span class="fnote">[Pagius, in Crit. Baron. ad ann. 1002.]</span> darci informazione
di questo principe, con dire ch'egli sposò
<i>Willa</i> ossia <i>Guilla, sorella di Ugo duca e
marchese di Toscana</i>. Certo che una <i>Willa</i>
fu moglie di esso Tedaldo; ma un sogno
è del padre Pagi, perchè senza pruova
alcuna dell'antichità, il darle per fratello
il marchese <i>Ugo</i>. Soggiugne francamente
che <i>Tedaldo</i> succedette al marchese Ugo
nel ducato della Toscana: il che hanno
creduto alcuni moderni, ed inclinò a crederlo
anche l'accuratissimo Francesco
Maria Fiorentini <span class="fnote">[Fiorentini, Memor. di Matilde, lib. 3.]</span>. Per provarlo, adduce
esso Pagi la fondazione da lui fatta del
monistero di Polirone, dove s'intitola:
<i>Ego in Dei nomine Teudaldus marchio,
filius quondam Adelberti itemque marchio</i>.
Stima eziandio che <i>Adalberto</i> suo padre
sia stato marchese di Toscana. Ma è da
dire che la storia della Toscana per questi
tempi è involta in molte tenebre. Per
conto di Adalberto, tale è l'error del
Pagi, che non occorre confutarlo. Abbiam
già veduto a cui finora sia stato appoggiato
il governo della Toscana. Che poi
<i>Tedaldo</i> suo figliuolo succedesse ad Ugo
marchese, nulla serve a provarlo il titolo
di <i>marchese</i>. Altri v'erano in que' tempi
di questo titolo decorati, e fra gli altri
anche gli antenati della casa d'Este, senza
che si possa dire che governassero la Toscana.
Nè perchè si truovi in Toscana un
marchese, ci è lecito il tosto inferirne che
egli fosse ancora marchese di Toscana.
Altrimenti con più ragione si avrebbe ad
asserire marchese di quella contrada <span class="fnote">[Antichità Estensi, P. I, cap. 21.]</span>
<i>Adalberto marchese, figliuolo di Oberto
marchese e nipote di Oberto marchese</i>,
uno degli antenati della suddetta casa
d'Este, che poco più di due mesi dopo
la morte di Ugo, potente marchese di
Toscana, fa una vendita di beni <span class="fnote">[Fiorentini, Memorie di Matilde, lib. 3.]</span> <i>anno
ab Incarnatione millesimo secundo, et tertio
idus martii, Indictione XV, infra Burgo
<span class="pagenum" id="Page_68">[68]</span>
de Luca prope portam sancti Fridiani</i>.
Ma io non mi sono arrischiato per questo
solo documento a crederlo e chiamarlo
marchese di Toscana. Tornando dunque
al marchese <i>Tedaldo</i> suddetto, altro io
non so dire, se non che egli era <i>conte di
Reggio e di Modena</i>, come altrove ho provato.
Di lui scrisse ancora Donizone Monaco <span class="fnote">[Donizo, in Vita Mathild., lib. 1, cap. 3.]</span>
nella vita della contessa Matilda
sua nipote, che il papa l'investì di Ferrara.
</p>

<div class="poem">
<p><i>Regibus exsistit carus, notissimus illis,</i></p>
<p><i>Romanus papa quem sincere peramabat,</i></p>
<p><i>Et sibi concessit, quod ei Ferrarea servit.</i></p>
</div>

<p>
Inclino parimente a credere ch'egli
governasse Mantova, perchè nel seguente
anno truovo <i>Bonifazio</i> suo figliuolo con
titolo di <i>marchese</i> in quella città. Ed ancorchè
non sappia io ben dire se il soprammentovato
monistero di Polirone
fosse allora situato nel contado di Mantova,
oppure di Reggio; pure di qui ancora
scorgiamo che la potenza di <i>Tedaldo</i> marchese
si stendeva per queste parti, senza
che resti memoria alcuna comprovante
ch'egli fosse marchese di Toscana. Perchè
Arrigo re di Germania niun possesso
e dominio godeva per anche in Italia, potrebbe
sembrare alquanto strano un suo
diploma riferito dall'Ughelli <span class="fnote">[Ughell., Ital. Sacr., tom. 4 in Episcop. Parmens.]</span>, dato
<i>II kalendas martii, anno Incarnationis
Domini MIII, Indictione I, anno vero domni
Henrici regis primo. Actum Noviomagi</i>,
in cui esso re Arrigo, <i>interventu nostri
fidelis Teodaldi marchionis</i> (così abbiamo
veduto che era appellato dai Tedeschi il
suddetto <i>Tedaldo</i>), concede a <i>Sigefredo</i>
vescovo di Parma la pingue badia di Nonantola
sul modenese: parendo poco verisimile
che Tedaldo marchese e il vescovo
si portassero a Nimega, senza timore
d'incontrar la disgrazia del regnante
Ardoino. Ma questo broglio e l'aggraffamento
di questa insigne badia sarà seguito
per lettere e raccomandazioni segrete.
E il buon re Arrigo non avea allora
<span class="pagenum" id="Page_69">[69]</span>
scrupolo a guadagnarsi de' partigiani in
Italia, facendo il liberale coi beni ancora
della chiesa. <i>Quatenus (Sigefredus) firmatus
in fide acriter deserviret nobis</i>, lo dice
chiaramente lo stesso Arrigo. Nè vo' lasciare
di dire avere Lupo Protospata <span class="fnote">[Lupus Protospata, in Chron.]</span>
scritto sotto quest'anno: <i>Sarraceni obsederunt
montem Scaviosum mense martii,
sed nihil profecerunt</i>.
</p>

<hr />
</div>

<div class="chapter">
<h2 class="hidden" id="MIV">MIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Giovanni</span> XVIII papa 2.</td>
  </tr>
  <tr>
    <td><span class="smcap">Ardoino</span> re d'Italia 3.</td>
  </tr>
  <tr>
    <td><span class="smcap">Arrigo</span> II re di Germania 3, d'Italia 1.</td>
  </tr>
</table>

<p>
Fin qui era durato il regno di Ardoino
in Italia senza essere turbato, per
quanto si sappia, da guerre interne, ma
colla fede vacillante di molti principi che
inclinavano al re Arrigo, o erano da lui
mossi colla speranza di maggiori vantaggi.
Ho io pubblicato <span class="fnote">[Antiq. Ital., Dissert. XXXI, pag. 965.]</span> un placito
tenuto da Adelelmo <i>qui et Azo, missus
domni Arduini regis</i> in Cremona, <i>anno
regni domni Arduini regis tercio. Quinto
kalendas marcii, Indictione II</i>, cioè nel
febbraio nell'anno presente. Ma non andò
molto che arrivò in Italia chi gli rovesciò
il suo trono. Arrigo II, re di Germania,
tra perchè gli stava a cuore l'Italia,
e perchè da' suoi parziali gli veniva
dipinta per assai facile la conquista di
questo regno, sbrigato che fu da alcune
guerre civili, e creato che ebbe duca di
Baviera <i>Arrigo</i> fratello dell'Augusta Cunegonda,
s'incamminò con un possente
esercito a questa volta, e nel dì delle
palme arrivò a Trento. Se crediamo all'Annalista
sassone <span class="fnote">[Annalista Saxo apud Eccardum.]</span>, già erano iti a
trovarlo fino in Germania il vescovo di
Verona, <i>et alii quidam italici primores
regni cum regiis muneribus</i>. Secondochè
scrive Ditmaro, <span class="fnote">[Ditmarus, Chron., lib. 6.]</span>, la venuta d'esso
Arrigo in Italia accadde nell'anno seguente
<span class="pagenum" id="Page_70">[70]</span>
1005, <i>consummata millenarii linea
numeri et in quinto cardinalis ordinis
loco</i>. Però il cardinal Baronio <span class="fnote">[Baron., in Annal. Ecclesiast.]</span>, e dopo
di lui il padre Pagi <span class="fnote">[Pagius, in Critic. Baronii.]</span>, rifiutando gli Annali
d'Ildeseim <span class="fnote">[Annales Hildesheim.]</span> che la mettono nell'anno
presente, scrive: <i>Henrici expeditionem
italicam in annum sequentem MV,
differt Ditmarus libro sexto, eique standum
existimo</i>. Ma il padre Pagi non colpì
nel segno. Il testo di Ditmaro quivi è
scorretto, e in vece di <i>quinto</i> vi si ha da
scrivere <i>quarto</i>. L'Annalista sassone e il
Cronografo sassone <span class="fnote">[Chronographus Saxo apud Leibnitium.]</span>, copiatori di esso
Ditmaro, chiaramente scrivono che nell'anno
presente il re Arrigo calò in Italia.
Così ha Ermanno Contratto <span class="fnote">[Hermannus Contractus, in Chron.]</span> con
altri. E questa verità vien chiaramente
confermata da Adelboldo <span class="fnote">[Adelboldus in Vita S. Henrici.]</span>, scrittore
contemporaneo, e dai documenti che accennerò.
Arrivato dunque a Trento il re
germanico coll'esercito suo, trovò prese
e ben fortificate da Ardoino le Chiuse
dell'Adige, in maniera che gli era impossibile
lo sforzare quel passo. Per consiglio
de' suoi, rivolse le sue speranze al
popolo della Carintia, il quale portossi ad
occupare un'altra Chiusa verso la Brenta,
non so se sul Vicentino o sul Trivisano,
che non era custodita con tanta gelosia.
Presa questa, Arrigo col fiore della sua
armata per monti scoscesi e dirupi tanto
fece, che da quella parte scese al piano
d'Italia in vicinanza d'esso fiume Brenta.
Quivi riposò le stanche soldatesche, e
celebrò la santa Pasqua, che venne in
quest'anno nel dì 17 d'aprile. Degno di
considerazione è uno strumento dato
alla luce dal padre Bacchini <span class="fnote">[Bacchini, Istoria del monistero di Polirone,
Append., pag. 20.]</span>, in cui
<i>Bonifacio Marchio filius domni Teudaldi
itemque Marchio, qui professus sum ex
natione mea lege vivere Longobardorum</i>,
fa un donativo di terre al monistero di
<span class="pagenum" id="Page_71">[71]</span>
Polirone. Tali sono le note di quella
carta: <i>Henricus gratia Dei rex, anno regni
ejus, Deo propitio, hic in Italia primo,
mense martius, Indictione secunda. Actum
in civitate Mantuae.</i> Credette esso padre
Bacchini spettante all'anno seguente 1005
questa donazione, non so se così persuaso
dal padre Pagi, che ad esso anno mette
la venuta del re Arrigo in Italia. Ma è
fuor di dubbio che appartiene all'anno
presente, dimostrandolo l'<i>indizione seconda</i>,
corrente in quest'anno. Sicchè
vegniamo ad intendere che <i>Bonifazio</i>
marchese, padre della contessa Matilda,
vivente ancora il marchese <i>Tedaldo</i> suo
padre, portò il titolo di <i>marchese</i>, e signoreggiava
in Mantova. Di esso Bonifacio
appunto scrive Donizone:
</p>

<div class="poem">
<p><i>Cui juravere, patre tunc vivente fideles</i></p>
<p><i>Servi prudentes proceres, comites pariterque.</i></p>
</div>

<p>
Intendiamo inoltre che esso marchese
Bonifazio, appena udita la mossa del
re Arrigo verso l'Italia, senza neppure
aspettare ch'egli valicasse i monti, il riconobbe
per re d'Italia, e cominciò a
contare l'<i>anno primo del suo regno</i>. Si
dovea egli fidar molto della fortezza di
Mantova, siccome suo padre della rocca
di Canossa. Nella terza festa di Pasqua
passò il re Arrigo la Brenta, ed accampossi
per ispiare gli andamenti d'esso
Ardoino. Ma da lì a poco gli giunse il
lieto avviso che l'armata d'esso Ardoino
s'era sciolta, e chi l'una via e chi l'altra
avea preso. Arnolfo milanese <span class="fnote">[Arnulfus, Hist. Mediolan., lib. 1, cap. 16.]</span> così
racconta il fatto: <i>Ex adverso Ardoinus
fidens viribus, nec minus armis instructus,
non tantum defendere, quantum super eum</i>
(Heinricum) <i>paratus insurgere, occurrit
illi Veronae. Sed deceptus perfidia principum,
majori militum parte destituitur.
Quumque cessisset invitus, regnum Heinricus
ingreditur.</i> Non avea saputo Ardoino
cattivarsi l'amore de' principi; abbondava
anche di vizii, oltre al sapersi
che il pescare nel torbido è mestiere non
ignorato dai grandi; nè mancava allora
<span class="pagenum" id="Page_72">[72]</span>
in Italia chi credea di poter vantaggiare
gl'interessi suoi sotto i re tedeschi e lontani.
In somma il re Arrigo, esentato da
ogni contrasto, fu ben tosto ricevuto in
Verona con sommo applauso, e quivi se
gli presentò <i>Tedaldo</i> marchese col suddetto
<i>Bonifazio</i> marchese suo figliuolo, e
cogli altri parziali che s'erano cavata la
maschera <span class="fnote">[Adelboldus, in Vit. S. Henrici, §. 48.]</span>. Con pari lietissimo incontro
fu accolto in Brescia da que' cittadini
e dal loro vescovo, per quanto pare,
appellato <i>Adalberone</i> da Ditmaro, sebbene
l'Ughelli mette allora vescovo di quella
città <i>Landolfo</i>. <i>Ibi</i>, soggiugne Adelboldo,
<i>archiepiscopus ravennas cum suis et sibi
finitimis ei obviam venit, et manus nondum
dominio adulterino pollutas, seniori diu
exspectato reddit</i>: parole significanti che
<i>Federico</i> arcivescovo di Ravenna co' popoli
dell'esarcato non avea voluto riconoscere
per re in addietro Ardoino, e che
egli giurò fedeltà ad Arrigo, come a suo
signore. Dal che resta sempre più avverato
che in que' tempi l'esarcato di Ravenna
era parte del regno d'Italia, e non
ne godevano i papi alcun temporale dominio.
Ma poco più dovette sopravvivere
esso arcivescovo di Ravenna, siccome
apparirà da quanto diremo all'anno 1014.
Andossene dipoi Arrigo a Bergamo, e colà
venuto l'arcivescovo di Milano <i>Arnolfo
II</i>, prestò ad esso re il giuramento di
fedeltà. Giunto finalmente a Pavia, fu eletto
ed acclamato re d'Italia dalla maggior
parte dei principi, e coronato nella chiesa
di san Michele. Nella prima delle Cronichette
dei re d'Italia, da me date alla luce <span class="fnote">[Chronic. Regum Ital. tom. 1 Anecdot. Latin.]</span>,
si legge: <i>In die dominico, qui fuit
die.... mensis madii inter basilicam
sancti Michaelis, quae dicitur Majore; fuit
electus Henricus, et coronatus in secundo
die, qui fuit die Lunae. XII die mensis
madi.</i> Nell'altra Cronichetta abbiamo:
<i>Deinde venit Anricus rex. Fuit coronatus
in regem in Papia tertio die ante festivitatem
sancte Xiri, quae fuit in mense madio.</i>
Nel dì 17 di maggio in Pavia si celebra
<span class="pagenum" id="Page_73">[73]</span>
la traslazione di san Siro. Tre giorni prima,
cioè nel dì 14 d'esso mese, correndo
allora la domenica, dovette seguir l'elezione
del re Arrigo, e la sua coronazione
nel lunedì seguente, giorno 15 d'esso
mese. Però in vece di <i>die Lunae XII die
mensis madii</i>, vo io credendo s'abbia a
leggere <i>XV</i>.
</p>

<p>
Ma queste allegrezze restarono funestate
da un terribilissimo accidente. Nello
stesso giorno della coronazione del re,
verso la sera, insorse lite fra i Pavesi e i
Tedeschi che erano in Pavia. Gli storici
tedeschi, da' quali soli vien con qualche
particolarità esposto il fatto, attribuiscono
l'origine della discordia all'ubbriachezza
de' cittadini (il lettore più facilmente la
immaginerà dei Tedeschi), e a qualche
fazionario (il che può essere) di Ardoino
che incitò il popolo all'armi. Presero i
Pavesi le mura, e crescendo la loro furia,
s'inviarono al palazzo dove era Arrigo.
<i>Eriberto</i> arcivescovo di Colonia, per placare
il rumore, s'affacciò ad una finestra;
ma i sassi e le saette il fecero ritirare
ben tosto. Intanto s'attrupparono
quanti Tedeschi si trovavano nella città,
e cominciò la mischia, che durò tutta la
notte fino al giorno chiaro, in cui accorsi
gli altri soldati ch'erano fuori della città,
ridussero a mal punto i cittadini. Ma
perciocchè dalle case venivano pietre,
legni e verrettoni, i Tedeschi si avvisarono
di attaccar fuoco in varii siti della
città; e questo crebbe a tal segno, che
tutta quella nobil città restò preda delle
fiamme insieme col palazzo regale. Restarono
vittime delle spade o del fuoco
non pochi dei Pavesi; e ciò che non
consumò il fuoco, andò miseramente a
sacco. Ritirossi il re Arrigo fuori della
città nel monistero di san Pietro in <i>Coelo
aureo</i>, fece cessare, ma molto tardi, la
guerra; e intanto, come scrive Arnolfo <span class="fnote">[Arnulfus, Hist. Mediolanens., lib. 1.]</span>,
<i>quum non ad votum sibi obtemperasset,
uno totam Papiam concremavit incendio</i>.
I saggi imperadori tedeschi, per
evitare simili tragedie, amavano di aver
<span class="pagenum" id="Page_74">[74]</span>
fuori delle città i loro palagi. Ugo flaviniacense <span class="fnote">[Ugo Flaviniacens., in Chron.]</span>
scrive che Arrigo obbligò
i Pavesi a rifare il palazzo regale. Noi
non possiam ben sapere il netto di questi
fatti, perchè non gli abbiamo se non da
storici tedeschi, i quali ce ne danno notizia,
e li dipingono come lor torna meglio.
Ma si può ben credere che una sì
barbarica vendetta non fece gran credito
al re Arrigo, e meno alla gente sua, e
sparse l'orrore per tutta l'Italia. Perciò
stimò bene esso re di non fermarsi molto
in un paese, dove lasciava segni tanto
vivi di bestial furore per colpa de' suoi.
Pare nondimeno ch'egli tuttavia dimorasse
in Pavia nel dì 25 del mese di
maggio, avendo io pubblicato un suo diploma <span class="fnote">[Antiquit. Ital., Dissert. LXXI.]</span>
in favore di Guinizone abbate
di san Salvatore di Monte Amiata, dato
<i>VIII kalendas junii, anno dominicae Incarnationis
millesimo quarto, Indictione II,
anno vero domni Henrici regis II. Actum
Papiae.</i> Non parrà a taluno molto credibile
che il re Arrigo si fermasse tanto in
una città interamente bruciata, e in mezzo
a cittadini che l'odiavano a morte.
Quel che è certo, da Pavia se ne andò a
Pontelungo, dove ricevette molti deputati
di città e luoghi che vennero a sottomettersi.
Poscia visitò Milano. <i>Inde
Chromo perveniens Pentecostem sanctam
pia animi devotione celebravit.</i> Che luogo
sia questo, nol so. <i>Grommo</i> è chiamato
dall'Annalista sassone <span class="fnote">[Annalista Saxo.]</span>. Parmi di aver
veduto <i>Gromello</i> nelle vecchie carte, ma
mi è ignoto il suo sito, e per conseguente
non posso discernere se convenga a questo
racconto. Diede un egli amplissimo privilegio
a <i>Sigefredo</i> vescovo di Parma <span class="fnote">[Antiquit. Italic., Dissert. LXXI.]</span>,
<i>II kalendas junii, anno dominicae Incarnationis
MIIII, Indictione II, anno vero
domni Henrici regis II. Actum in Rodo.</i>
Abbiam qui l'epoca del regno di Germania,
ma dovrebbe essere l'<i>anno III</i>. Il
luogo poi è <i>Rhò</i>, terra del contado di
<span class="pagenum" id="Page_75">[75]</span>
Milano. Un altro diploma dal Tatti <span class="fnote">[Tatti, Istor. della Chiesa di Como, tom. 2.]</span> e
dall'Ughelli si dice dato ad Everardo vescovo
di Como nello stesso giorno, cioè
<i>II idus junii, anno vero dominicae Incarnationis
MIIII, Indictione II, anno vero
domni Henrici secundi regis tertio. Actum
in Lacunavara.</i> Si osservi il nome di <i>Henricus</i>
(si soleva scrivere <i>Heinricus</i>) e il
titolo <i>Francorum pariterque Longobardorum
rex</i>, ch'è cosa rara. Aggiugne Adelboldo <span class="fnote">[Adelboldus, in Vita S. Henrici.]</span>,
che nel partirsi Arrigo da
Crommo, <i>Tusci ei occurrunt, et manus
per ordinem singuli reddunt</i>. Se la Toscana
avesse riconosciuto per re Ardoino,
nol so dire. Certo di qui impariamo che
quei popoli si diedero al re Arrigo; e non
vedendosi parola del loro marchese, nasce
sospetto che in questi tempi niuno
essa ne avesse. Pare eziandio che vada
per terra l'opinion di coloro che tennero
<i>Tedaldo</i>, avolo della contessa Matilda,
per marchese di Toscana. Se tal fosse
stato, non si tardi quella provincia avrebbe
accettato per re Arrigo, sapendosi che
Tedaldo era de' suoi più parziali. Sbrigato
così dagli affari d'Italia il regnante
Arrigo, s'inviò alla volta dell'Alemagna,
e celebrò in Argentina la festa di san Giovanni
Batista. Quindi attese alla guerra
contra di Boleslao usurpatore della Boemia.
Che il Sigonio non abbia conosciuto
la venuta in quest'anno di Arrigo in
Italia, e gli altri atti suddetti, non è da
maravigliarsene. Mancavano a lui molti
lumi che noi ora abbiamo. Piuttosto si
può chiedere, come abbondando di questi
lumi Burcardo Struvio <span class="fnote">[Struv., Corp. Hist. German., in Henrico II.]</span>, scrivesse
che Arrigo fu coronato re d'Italia in Pavia
nell'anno 1005. Ma anch'egli senza
altro esame dovette tener dietro al Pagi.
</p>

<p>
Ho io pubblicata una donazione <span class="fnote">[Antiquit. Ital., Dissert. VI.]</span>
che <i>Bonifacius gloriosus marchio</i> (non so
se sia il padre della contessa Matilda) fece
al monistero di san Salvatore <i>anno Deo
propitius, pontificatus domni Johannis summi
<span class="pagenum" id="Page_76">[76]</span>
pontificis, ec. secundo, sicque regnante
domno Heinrico piissimo rege in Italia anno
tertio, die XXIII mensis septembris, Indictione
septima. Fontana Tanoni.</i> Gli anni
del papa e del re indicano l'anno presente.
Ma l'indizione è scorretta, e dovrebbe
essere o <i>secunda</i> o <i>tertia</i>. Se sapessi
dove fosse il luogo di <i>Fontana Tanoni</i>,
saprei anche dire perchè entrino
qui gli anni del romano pontefice. Negli
Annali pisani <span class="fnote">[Annal. Pisani, tom. 6 Rer. Ital.]</span> si legge sotto questo
anno: <i>Fecerunt bellum Pisani cum Lucensibus
in Aqualonga, et vicerunt illos</i>. Questo
è il primo fatto d'armi e la prima
guerra d'una città italiana contra dell'altra,
che ci somministri la storia d'Italia.
Fin qui le città di questo regno erano
state governate ognuna dal suo conte.
I conti delle varie provincie erano subordinati
a qualche marchese o duca, cioè
al governatore della provincia. E i duchi
e marchesi all'imperadore ossia al re di
Italia. Così ognuno vivea in pace, e nascendo
discordie fra l'un popolo e l'altro,
o i duchi e marchesi, oppure gli uffiziali
e messi imperiali tosto le sopivano. Abbiam
solamente veduta fin qui una discordia
civile in Milano. Se è vera la
guerra suddetta, già cominciamo a scorgere
che le città d'Italia alzano la testa,
e si attribuiscono ovvero si usurpano il
diritto regale di far guerra. Vedremo andar
crescendo questa musica, la quale si
tirò dietro col tempo una gran mutazione
di cose in Italia. Ancor questo potrebbe
parere indizio che allora la Toscana
fosse senza un capo, cioè senza un
marchese, la cui autorità tenesse a freno
o troncasse somiglianti discordie. Nota
appunto il Sigonio <span class="fnote">[Sigonius, de Regno Ital., lib. 8.]</span> sotto il presente
anno che <i>Pisa</i>, <i>Genova</i> e <i>Firenze</i> cominciarono
a far figura e ad acquistarsi gran
nome; perciocchè, coll'esempio de' Veneziani,
si diedero alla mercatura ed all'armi,
e fecero flotte navali. Delle due prime
città possiamo accordarci con lui;
ma per conto di <i>Firenze</i>, cominciò ella
<span class="pagenum" id="Page_77">[77]</span>
più tardi a salir in potenza e ricchezza,
e a segnalarsi nell'armi. Per altro conviene
andar ritenuto in credere tutto ciò
che narrano i suddetti Annali, e, dopo di
essi, il Tronci <span class="fnote">[Tronci, Annal. Pisan.]</span>, di tante prodezze dei
Pisani coi lor vicini in questi tempi. Altri
d'essi Annali raccontano all'anno 1002 la
suddetta sconfitta de' Lucchesi ad Acqualunga.
Poscia all'anno presente narrano
che <i>Lucani cum magno exercitu Lombardorum
venerunt usque ad Pappianam,
et Pisani eos fugaverunt usque ad Ripam
Fractam</i>. Non è sì facilmente da credere
una tale armata de' Lucchesi, perchè non
per anche i popoli d'Italia aveano scosso
il giogo, nè soleano far tanto i bravi l'un
contra l'altro. Secondochè osservò il
cardinal Baronio, in quest'anno la peste
infierì non poco in Roma. Confermò ancora
il re Arrigo tutti i suoi beni e privilegii
alla chiesa di Cremona con un diploma
dato <span class="fnote">[Antiquit. Italic., Dissert. LXXI.]</span> <i>VII idus octubris, Indictione
II, anno ab Incarnatione Domini
MIIII, anno vero domni Henrici secundi
regis II. Datum in Agidburgo.</i> A <i>Giovanni
Petrella</i> duca di Amalfi succedette in questo
anno <i>Sergio</i> suo figliuolo, il quale
avendo dichiarato suo collega nel governo
<i>Giovanni</i> suo figliuolo, dopo tredici
anni fu scacciato dal popolo, mal soddisfatto
di lui <span class="fnote">[Ibid., tom. 1, pag. 120.]</span>. Nell'anno poscia 1019 lo
stesso <i>Giovanni</i> juniore fu di nuovo proclamato
duca, e regnò tredici anni.
</p>

<hr />
</div>

<div class="chapter">
<h2 class="hidden" id="MV">MV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Giovanni</span> XVIII papa 3.</td>
  </tr>
  <tr>
    <td><span class="smcap">Ardoino</span> re d'Italia 4.</td>
  </tr>
  <tr>
    <td><span class="smcap">Arrigo</span> II re di Germania 4, d'Italia 2.</td>
  </tr>
</table>

<p>
Qualor si voglia prestar fede agli Annali
pisani, <i>fuit capta Pisa a Saracenis</i> <span class="fnote">[Annal. Pisan., tom. 6 Rer. Ital.]</span>.
Il Tronci, storico di quella città, narra che
i Pisani colla lor armata navale passarono
in Calabria contra de' Saraceni, e trovatili
<span class="pagenum" id="Page_78">[78]</span>
rifugiati nella città di Reggio, vi posero
l'assedio, e datale aspra battaglia, se
ne impadronirono, con mettere a fil di
spada tutti quegl'infedeli, e dare il sacco
alle lor case. Aggiugne che Musetto re
saraceno, divenuto padrone della Sardegna,
inteso che la città di Pisa si trovava
allora sprovveduta di combattenti, per
essere eglino andati in corso, venne con
grossa armata, prese quella città, la saccheggiò,
e ne bruciò quella parte che si
chiamò poi <i>Chinsica</i>, perchè una donna
chiamata Chinsica Gismondi, vedendo il
pericolo della città, andò gridando al palazzo
de' rettori della repubblica, e fece
dar campana a martello; per la qual cosa
i Barbari si diedero alla fuga. Fu poi
alzata una statua a questa donna, e dato
il nome di lei alla parte abbrugiata di essa
città. V'ha delle contraddizioni in quel
racconto, e, quanto a me, io il credo in
parte favoloso. Forse il nome di <i>Chinsica</i>
venne dalla lingua arabica a quella parte
di Pisa, perchè ivi soleano abitare i mercatanti
arabi ossia saraceni che venivano
a trafficare in Pisa. Abbiamo dal Dandolo <span class="fnote">[Dandul., in Chron., tom. 12 Rer. Ital.]</span>
che nell'anno XV di <i>Pietro Orseolo
II</i>, doge di Venezia, il quale dovrebbe
coincidere coll'anno presente o col susseguente,
una terribil carestia e moria fu
non solamente in Venezia, ma per tutto
il mondo, in guisa che innumerabil gente
perì. Fra gli altri che restarono preda di
questo malore, si contò <i>Giovanni</i> figliuolo
d'esso doge e suo collega nel ducato.
E da lì a sedici dì soggiacque al medesimo
funesto influsso anche <i>Maria</i> sua moglie,
quella stessa ch'egli avea condotta
da Costantinopoli, sorella di Romano, poscia
imperadore de' Greci, come di sopra
vedemmo all'anno 999. Di questa donna
s'ha da intendere ciò che scrive san Pier
Damiano colle seguenti parole <span class="fnote">[Petrus Damian., Opuscul. de Instit. Monial.
cap. 11.]</span>: <i>Dux
Venetiarum constantipolitanae urbis civem
habebat uxorem, quae nimirum tam tenere,
tam delicate vivebat, et non modo
<span class="pagenum" id="Page_79">[79]</span>
superstitiosa, ut ita loquar, se se jucunditate
mulcebat, ut etiam communibus se aquis
dedignaretur abluere; sed ejus servi rorem
coeli satagebant undecumque colligere, ex
quo sibi laboriosum satis balneum procurarent</i>
(lo creda chi vuole). <i>Cibos quoque
suos manibus non tangebat, sed ab
eunuchis ejus alimenta quaeque minutius
concidebantur in frusta; quae mox illa
quibusdam fuscinulis aureis atque bidentibus
ori suo liguriens adhibebat. Ejus porro
cubiculum tot thymiamatum aromatumque
generibus redundabat, ut et nobis narrare
tantum dedecus foeteat, et auditor
forte non credat.</i> Seguita poscia a dire
che Dio colpì la vanità e superbia di questa
donna, perchè <i>corpus ejus omne computruit,
ita ut membra corporis undique
cuncta marcescerent, totumque cubiculum
intolerabili prorsus foetore complerent</i>.
In tale stato, fuggita da tutti, terminò la
sua vita questa vanissima principessa. Si
ingannò il Dandolo, riferendo parte di
queste parole di san Pier Damiano a' tempi
di Domenico Silvio che fu eletto doge
di Venezia nell'anno 1071. A questi tempi
appartiene un tal fatto. Ma perciocchè
l'abbate urspergense <span class="fnote">[Urspergensis, in Chronico.]</span> mette la fame
sotto l'anno precedente, nel quale parimente
accadde la peste, per testimonianza
del cardinal Baronio <span class="fnote">[Baron., in Annal. Ecclesiast.]</span>, potrebbe taluno
credere che a quell'anno si avesse
da riferire l'avvenimento suddetto. Parla
Ermanno Contratto <span class="fnote">[Ermannus Contract., in Chronic.]</span> di questa carestia
all'anno presente. All'incontro Sigeberto <span class="fnote">[Sigebertus, in Chron.]</span>
e gli Annali d'Ildeseim <span class="fnote">[Annales Hildesheim.]</span> la mettono
nell'anno seguente. Attese in questo
anno il re Arrigo a domar Boleslao occupator
della Boemia, e il ridusse a capitolar
con giubilo di tutti i popoli. Stando
in Utrecht confermò i privilegii del monistero
ambrosiano con diploma <span class="fnote">[Puricellius Monument. Basil. Ambrosian.]</span> dato
<i>anno dominicae Incarnationis MV Indictione
III, anno vero domni Heinrici II, regis
<span class="pagenum" id="Page_80">[80]</span>
III, data VI nonas maii. Actum Trajectum.</i>
</p>

<hr />
</div>

<div class="chapter">
<h2 class="hidden" id="MVI">MVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Giovanni</span> XVIII papa 4.</td>
  </tr>
  <tr>
    <td><span class="smcap">Ardoino</span> re d'Italia 5.</td>
  </tr>
  <tr>
    <td><span class="smcap">Arrigo</span> II re di Germania 5, d'Italia 3.</td>
  </tr>
</table>

<p>
Forse perchè nell'anno presente fu
l'Italia, anzi l'Europa tutta, afflitta dalla
carestia e pestilenza, di cui s'è fatta menzione
nel precedente anno, la storia è
assai digiuna di fatti, e massimamente
l'italiana. Della Germania altro non sappiamo,
se non che Baldovino conte di
Fiandra, per avere occupata la città di
Valenciennes, appartenente alla marca della
Lorena, e sottoposta allora al regno
germanico, obbligò il re Arrigo ad impugnar
l'armi contra di lui, ma con poco
profitto. Però fu riserbata all'anno venturo
la maniera più propria di metterlo
in dovere. Grande affetto avea preso il
buon re Arrigo alla chiesa di Bamberga,
con desiderare specialmente di farne un
vescovato. Però ne cominciò con vigore
in quest'anno il negoziato, ma ritrovando
renitente <i>Arrigo</i> vescovo di Virtzburg,
ossia d'Erbipoli, per lo smembramento
che si voleva far della sua diocesi <span class="fnote">[Acta Sanctor. Bollandi ad diem 14 julii.]</span>,
solamente nell'anno seguente ebbe compimento
la di lui premura. Negli Annali
pisani <span class="fnote">[Annal. Pisani, tom. 6 Rer. Ital.]</span> abbiamo sotto il presente anno,
che <i>fecerunt Pisani bellum cum Saracenis
ad Rhegium, et gratia Dei vicerunt illos
in die sancti Sixti</i>. Questa è la vittoria
riferita dal Tronci all'anno precedente.
Ma altro è l'avere sconfitti i Saraceni <i>ad
Rhegium</i>, altro l'essersi impadroniti, come
vuole esso Tronci, di quella città, perchè
di ciò non resta vestigio. Leggesi
presso l'Ughelli <span class="fnote">[Ughell., Ital. Sacr., tom. 3 in Episcop.
Clusin.]</span> un placito tenuto
<i>anno Incarnationis Domini MVI, Indictione
IV, quarto nonas aprilis</i> dal re Arrigo
<span class="pagenum" id="Page_81">[81]</span>
in Germania, dove fu agitata una lite fra
<i>Arialdo</i> vescovo di Chiusi in Toscana, e
Guinizone abbate del monistero di san
Salvatore di Monte Amiato, e Bosone
abbate di santo Antimo. Il suo principio è
questo: <i>Dum resideret domnus Henricus
rex in caminata in Castello hereditatis
suae, quod dicitur Novum Burgum</i> (Neoburgo)
alla presenza di alcuni vescovi
ed abbati. Fra gl'Italiani v'intervennero
<i>Olderico</i> vescovo di Trento e lo stesso
vescovo di Chiusi, Ivizone abbate leonense
sul Bresciano, Ugo abbate di Farfa,
Buono abbate di Ravenna, Ildeberto abbate
di Siena, Giovanni abbate forse di
Lucca, Ildebrando, Rinieri e Ardingo
conti, probabilmente di Toscana, Pietro
Traversario da Ravenna, e i messi dei
vescovi di Arezzo e di Siena. Ecco come
gl'Italiani frequentavano in questi tempi
la corte del re Arrigo, e massimamente
gli abbati, tutti per loro negozii, e per
impetrar privilegii, o beni, o giustizia,
giacchè non mancavano mai prepotenti
che usurpavano ai monisteri gli stabili
con quella stessa facilità con cui i monaci
gli acquistavano.
</p>

<hr />
</div>

<div class="chapter">
<h2 class="hidden" id="MVII">MVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Giovanni</span> XVIII papa 5.</td>
  </tr>
  <tr>
    <td><span class="smcap">Ardoino</span> re d'Italia 6.</td>
  </tr>
  <tr>
    <td><span class="smcap">Arrigo</span> II re di Germania 6, d'Italia 4.</td>
  </tr>
</table>

<p>
Esige ben la storia d'Italia che a
quest'anno si faccia menzione di <i>Fulberto</i>
creato circa questi tempi, come
comunemente vien creduto, vescovo di
Sciartres (<i>Carnutum</i>) in Francia. Siccome
osservò il padre Mabillone <span class="fnote">[Mabill., Annal. Benedict., ad ann. 992.]</span>, fondamento
c'è di tenerlo per nato in Italia.
Bassi ben furono i natali suoi, ma
passato in Francia, per l'elevatezza dell'ingegno
e saper suo, meritò d'essere
innalzato a quella cattedra. Aveva avuto
in Rems per maestro Gerberto, che fu
poi papa Silvestro II. Aprì anch'egli
scuola, e la continuò anche dopo essere
<span class="pagenum" id="Page_82">[82]</span>
salito al vescovato; e dalla medesima
uscirono poi eccellenti discepoli. Più celebre
scuola di questa non v'era allora
tra i Franzesi. Le opere di così insigne
prelato sono assai note nella storia letteraria.
Già avea <i>Tedaldo</i> marchese,
<i>filius quondam Adalberti itemque marchio</i>,
avolo della celebre contessa Matilda, ridotto
a perfezione il magnifico monistero
di san Benedetto, situato tra il Po e
il fiumicello Larione, oggidì appellato di
Polirone. Al medesimo fece egli un'amplissima
donazione di beni in quest'anno.
Presso il padre Bacchini <span class="fnote">[Bacchini, Istor. di Poliron. nell'Appendice.]</span> si legge lo
strumento stipulato <i>infra Rocca Canossa</i>,
con queste note: <i>Henricus Dei gratia rex,
anno regni ejus, Deo propitio, hic in Italia
quarto, mense junii, Indictione V</i>. Dal
che impariamo che in Italia si usava l'epoca
particolare del regno italico diversa
da quella del germanico. Un'altra donazione
parimente da lui fatta al monistero
medesimo si vede scritta <i>anno millesimo
septimo, Indictione quinta, secundo
die intrante mense aprilis</i>, senza apporvi
gli anni del re. Comunemente si crede
ch'esso marchese Tedaldo desse fine in
quest'anno ai suoi giorni. Io non ne sono
abbastanza persuaso, siccome dirò qui
sotto all'anno 1012. Nel presente riuscì
al <i>re Arrigo</i> di appagar le sue piissime
voglie con ergere in vescovato e dotare
magnificamente la chiesa di Bamberga, e
sottoporla al solo romano pontefice. Fu
confermato quest'atto con sua bolla particolare
data in quest'anno da Giovanni
XVIII papa, come si legge presso
l'Hofmanno <span class="fnote">[Hofmannus, Annal. Bambergens.]</span> ed altri scrittori <span class="fnote">[Apud Ludewig, tom. 1. Scriptor. Bamberg.]</span>. Con
gagliardo esercito passò circa questi tempi
il medesimo re Arrigo la Schelda contro
di Baldovino conte di Fiandra, il
quale veggendo di non potere resistere,
si gittò alla misericordia di lui, e ne ottenne
buona capitolazione. Si riaccese
anche la guerra fra esso re Arrigo e
Boleslao duca di Polonia e degli Sclavi.
<span class="pagenum" id="Page_83">[83]</span>
Questo è poi l'anno in cui venne alla
luce in Ravenna <i>Pietro Damiano</i>, grande
ornamento del secolo presente <span class="fnote">[Petrus Damian., Opuscul. 67, cap. 5.]</span>. Fu il
suo nome <i>Pietro di Damiano</i>, cioè Pietro
fratello di Damiano. Confessa egli in più
di un luogo che attese allo studio delle
lettere prima in Faenza, poscia in Parma;
il che ci dà a conoscere che le lettere
a poco a poco risorgeano anche in
Italia. Terminò il corso di sua vita in
quest'anno <i>Landolfo IV</i> principe di Capua <span class="fnote">[Camillus Peregrinius, Histor. Princip. Langobard.]</span>,
soprannominato <i>da santa Agata</i>,
nel dì 24 di luglio, e lasciò successore
nel principato <i>Pandolfo IV</i>. Andavano di
male in peggio gli affari della Chiesa di
Cremona. Non fu sì presto uscito del
mondo <i>Odelrico</i> ossia <i>Olderico</i> vescovo
di quella Chiesa, che i beni d'essa patirono
non lieve detrimento. Gli succedette
<i>Landolfo</i> cappellano del re Arrigo, il
quale nell'anno presente ottenne da esso
re un diploma di protezione per la sua
Chiesa <span class="fnote">[Antiquit. Italic., Dissert. LXI.]</span>, <i>anno dominicae Incarnationis
MVII, Indictione V, anno regni domni
Heinrici regis secundi regnantis VI</i> (questa
è l'epoca del regno germanico). <i>Actum
Polede.</i> In Milano Fulcoino figliuolo di
Bernardo, vivente secondo la legge salica,
fondò in quest'anno la collegiata di
santa Maria, oggidì appellata <i>Folcorina</i>.
Lo strumento ha queste note: <i>Henricus
gratia Dei rex, anno regni ejus quarto,
VIII die mensis octobris, Indictione ingrediente
sexta.</i> Ancor qui abbiamo l'epoca
del regno d'Italia del re Arrigo.
</p>

<hr />
</div>

<div class="chapter">
<h2 class="hidden" id="MVIII">MVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Giovanni</span> XVIII papa 6.</td>
  </tr>
  <tr>
    <td><span class="smcap">Ardoino</span> re d'Italia 7.</td>
  </tr>
  <tr>
    <td><span class="smcap">Arrigo</span> II re di Germania 7, d'Italia 5.</td>
  </tr>
</table>

<p>
Ebbe in quest'anno degli aspri affari
il re Arrigo per cagione di uno dei fratelli
della imperadrice <i>Cunigonda</i> sua
<span class="pagenum" id="Page_84">[84]</span>
moglie, chiamato <i>Adalberone</i>. Essendo
vacata l'archiepiscopale chiesa di Treveri,
fu egli eletto, benchè mal volentieri,
da quel clero e popolo per arcivescovo.
Ma non vi consentì il re Arrigo,
da cui fu data quella chiesa a <i>Megingaudo</i>,
camerario di <i>Willigiso</i> arcivescovo
di Magonza <span class="fnote">[Hermannus Contractus, in Chron.]</span>. Per questa cagione insorse
guerra fra esso re e lo stesso Adalberone,
al quale furono in aiuto <i>Teodorico</i>
vescovo di Metz, <i>Arrigo</i> duca di
Baviera, suoi fratelli. Li soggiogò il re
Arrigo, e tolse poi il ducato al cognato
Arrigo. Intorno a che si possono leggere
gli Annali di Treveri del Browero <span class="fnote">[Browerus, Annal. Trevirens.]</span>.
Gl'imperadori greci possedevano in questi
tempi quasi tutta la Puglia, cominciando
da Ascoli, e seguitando la costa
dell'Adriatico, a riserva di Siponto e del
monte Gargano, dipendenti dal principato
di Benevento. Erano anche in possesso
della maggior parte della Calabria,
con ritenere ancora qualche sovranità o
autorità almeno nei ducati di Napoli,
Amalfi e Gaeta. Soleano chiamar <i>Longobardia</i>
quegli Stati e mandarvi un governator
generale col nome di <i>catapano</i>,
come già accennammo. Abbiamo da Lupo
Protospata <span class="fnote">[Lupus Protospata, in Chron.]</span> che nell'anno 1006 <i>Xifea</i>
catapano era venuto a quel governo. Ma
essendo egli mancato di vita nell'anno
appresso, in quest'anno <i>descendit Curcua
patricius mense maii</i>, cioè fu inviato per
governatore d'essa minor Lombardia.
Pare che in quest'anno il re Arrigo confermasse
i suoi privilegii e beni al monistero
delle monache di san Sisto di Piacenza
con un diploma <span class="fnote">[Antiquit. Ital., Dissert. LXX.]</span>, dato <i>anno
dominicae Incarnationis millesimo octavo,
Indictione V, anno vero domni Heinrici
secundi regis, regnantis VI. Actum in Ingelheim.</i>
Ma qui v'ha errore, o nell'anno,
e si dee scrivere <i>millesimo septimo</i>, ovvero
nell'indizione, e si dee leggere <i>Indictione
VI</i>. Ed è considerabile che nè in
<span class="pagenum" id="Page_85">[85]</span>
questo, nè nell'altro diploma, accennato
all'anno precedente, non comparisce il
giorno, nè il mese, contro il costume
delle regali cancellerie. Anche il padre
Mabillone <span class="fnote">[Mabillon., de Re Diplomatica.]</span> osservò questo rito o difetto
in altri diplomi d'esso re Arrigo.
Nell'archivio del monistero di Subiaco
si legge una bolla o strumento con queste
note: <i>Anno, Deo propitio, pontificatus
domni Johanni summi pontifici XVIII papae
in sacratissima sede beati Petri Apostoli
V, Indictione VI, mense junii die VI</i>,
cioè nell'anno presente. Vo io tuttavia
contando gli anni del re <i>Ardoino</i>; perciocchè
sebbene ha creduto più d'uno
scrittore che egli dopo la venuta in Italia
del re Arrigo, e dopo la di lui coronazione,
decadesse affatto dal soglio reale,
pure è certo che egli ritenne circa
nove anni ancora non solamente il titolo
di re, ma anche ne esercitò l'autorità in
molti luoghi. Allorchè gli convenne cedere
al re Arrigo, egli si ritirò nelle fortezze
del Piemonte in salvo. Ma non sì
tosto uscì Arrigo d'Italia, che Ardoino
tornò ad alzare la testa, e trovando specialmente
inviperito il popolo di Pavia
contro dei Tedeschi per l'immenso danno
recato colla spada e col fuoco alla
lor città, si può facilmente credere che
fu quivi di nuovo riconosciuto per re.
Porta il Guichenon <span class="fnote">[Guichenon Bibliot. Sebus Centur. II, cap. 3.]</span> una donazione
fatta alla cattedrale di Pavia da <i>Ottone</i>
conte, chiamato ivi <i>filius serenissimi domini,
et metuendissimi patris mei domini
Ardoini regis</i>. Lo strumento ha queste
note: <i>Ardoinus divina tribuente gratia
piissimus rex, anno regni ejus propitio
septimo, Indictione VII.</i> Manca il mese e
il giorno, con restare incerto se fosse
fatta quell'offerta negli ultimi quattro
mesi dell'anno corrente, o nei due primi
del seguente. Lo strumento è sottoscritto
dallo stesso re Ardoino, e vi si
legge: <i>Actum apud Papiam in palatio juxta
ecclesiam sancti Michaelis</i>. Sicchè abbiam
<span class="pagenum" id="Page_86">[86]</span>
qualche fondamento di credere ritornato
questo re al suo comando in Pavia.
</p>

<hr />
</div>

<div class="chapter">
<h2 class="hidden" id="MIX">MIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Sergio</span> IV papa 1.</td>
  </tr>
  <tr>
    <td><span class="smcap">Ardoino</span> re d'Italia 8.</td>
  </tr>
  <tr>
    <td><span class="smcap">Arrigo</span> II re di Germania 8, d'Italia 6.</td>
  </tr>
</table>

<p>
Giunse al fine di sua vita in quest'anno,
senza sapersene il più preciso tempo,
<i>Giovanni XVIII</i> papa, che da Ditmaro è
chiamato <i>Phasan</i> <span class="fnote">[Ditmarus, in fine, lib. 6.]</span>, e dall'Annalista
sassone <span class="fnote">[Annalista Saxo.]</span> <i>Phasianus, idest Gallus</i> cioè
fagiano. Uno strumento si legge nel monistero
di Subbiaco, che porta le seguenti
note: <i>Anno, Deo propitio, pontificatus
domni Johanni summi pontifici et universali
XVIII papae in sacratissima sede beati
Petri Apostoli sexto, Indictione septima,
mensis januarii die XI</i>, cioè nel presente
anno. Rapporta il cardinal Baronio <span class="fnote">[Baron., in Annal. Eccles.]</span>
un epitaffio, che era nella basilica vaticana,
attribuito da Motteo Veggio a questo
papa. Lo riferisce ancora Pietro Manlio <span class="fnote">[Manlius tom. 7 Junii Act. Sanctor. Bolland.]</span>,
ma con dirlo <i>cujusdam Johannis
papae</i>. Non oserei io crederlo sepolcro di
questo papa. Ivi si legge:
</p>

<div class="poem">
<p><span class="smcap">Nam graios svperans, eois partibvs vnam,</span></p>
<p><span class="smcap lowercase">SCHISMATA PELLENDO, REDDIDIT ECCLESIAM.</span></p>
</div>

<p>
Non è probabile che di questa gloriosa
azione niuno avesse lasciata qualche menzione
nella Storia ecclesiastica d'Oriente
o d'Occidente. Egli è chiamato ancora
</p>

<div class="poem">
<p><span class="smcap lowercase">AVGVSTIS CARVS, GENTIBUS, ET TRIBVBVS.</span></p>
</div>

<p>
Più convien questo titolo a qualche
papa Giovanni, vivuto allorchè i greci
Augusti signoreggiavano in Roma. Successore
di questo pontefice fu <i>Sergio IV</i>,
il quale, per attestato di Ditmaro <span class="fnote">[Ditmarus, in Chron., lib. 6.]</span>,
<span class="pagenum" id="Page_87">[87]</span>
<i>vocabatur Bucca Porci</i>. Erano forse in
voga ancora in quei tempi i soprannomi,
molti dei quali, tuttochè fossero imposti
più per vituperio che per onore, tuttavia
passarono dipoi in cognomi di famiglia,
siccome ho osservato altrove <span class="fnote">[Antiquit. Ital., Dissert. XLI.]</span>. Negò il
cardinal Baronio che questo papa portasse
un tal soprannome, perchè dal suo
epitaffio si scorge che prima del pontificato
era chiamato <i>Pietro</i>.
</p>

<div class="poem">
<p><span class="smcap lowercase">SERGIUS EX PETRO SIC VOCITATVS ERAT.</span></p>
</div>

<p>
Ma questo a nulla serve. <i>Pietro</i> fu il
suo nome battesimale; ma per soprannome,
secondo il costume d'allora, egli
dovette essere chiamato <i>Bocca di Porco</i>,
siccome il suo predecessore Giovanni fu
soprannominato <i>fasano</i>, ossia <i>fagiano</i>.
Per attestato del Dandolo <span class="fnote">[Dandul., in Chron. tom. 12 Rer. Italic.]</span>, in quest'anno
pagò il tributo della natura <i>Pietro
Orseolo II</i> doge di <i>Venezia</i>, principe
glorioso per avere assaissimo ampliato il
dominio veneto, sconfitti i Saraceni, e
governati con somma prudenza e dolcezza
i suoi popoli. Gli succedette circa il
mese di marzo <i>Ottone Orseolo</i> suo figliuolo,
dianzi creato suo collega, non inferiore
nella religione e giustizia al padre, e ricchissimo
di beni di fortuna. Ebbe egli per
moglie una figliuola di Geiza duca di Ungheria,
e sorella di santo Stefano, primo
re regnante allora in quelle contrade, la
quale gareggiava nelle virtù col fratello.
Era, per testimonianza di Camillo Pellegrino <span class="fnote">[Camillus Peregrinius, Histor. Princip. Langobard.]</span>,
in questi tempi principe di
Capua <i>Pandolfo IV</i>. Prese egli per suo
collega in quel principato <i>Pandolfo II</i>
principe di Benevento, suo zio paterno.
Non ne veggiamo assegnato il motivo;
ma probabilmente fu, perchè mancandogli
successione maschile, volle assicurare
nei parenti suoi il principato. Abbiamo
sotto questo anno da Lupo Protospata <span class="fnote">[Lupus Protospata, in Chronico.]</span>
<span class="pagenum" id="Page_88">[88]</span>
che <i>cecidit maxima nix, ex qua siccaverunt
arbores olivae, et pisces et volatilia
mortua sunt</i>. Poscia aggiugne: <i>Mense
maii incoepta est rebellio</i>: il che io intendo
de' Pugliesi che cominciarono a ribellarsi
ai Greci <i>Et mense augusti apprehenderunt
Saraceni civitatem Cosentiam</i> (metropoli
della Calabria) <i>rupto foedere nominae
Cayti Sati</i>, cioè del generale dei
Mori. Ancorchè Ardoino re avesse ripigliate
le forze, e signoreggiasse, a mio
credere, in Pavia, pure la maggior parte
delle città del regno stava costante nella
divozione e fedeltà giurata al <i>re Arrigo</i>, e
fra queste Milano, Piacenza, Cremona.
<i>Landolfo</i> vescovo appunto di Cremona ottenne
in quest'anno da Arrigo un divieto
a Lamberto, abate del monistero di san
Lorenzo, situato presso a Cremona, di
non poter alienare, livellare o contrattare
in altre guise i beni di qual sacro
luogo senza la licenza del vescovo suddetto,
il quale poscia se ne abusò. Il diploma
si dice dato <span class="fnote">[Ughell., Ital. Sacr., tom. 4 in Episcop. Cremonens.]</span> <i>VII idus octobris,
anno ab Incarnatione Domini MVIIII, anno
vero domni Henrici primi</i> (scrivi <i>secundi</i>)
<i>regis VII. Actum Maideburg.</i> Dovrebbe
essere l'<i>anno VIII</i>, se pure non appartiene
all'anno precedente: il che non si
può comprendere per la mancanza dell'indizione.
Ho veduta un'autentica donazione
fatta in Correggio alla chiesa di
san Michele, oggidì di san Quirino, con
queste note: <i>Enricus gratia Dei rex ic in
Italia quinto, die quinto de mense octubris,
Indictione octava</i>, che appartiene all'anno
presente. Sotto quest'anno ancora abbiamo
dal Bollario casinense <span class="fnote">[Bullarium Casinens., tom. 2, Constit. LXXV.]</span> e dall'Ughelli <span class="fnote">[Ughell., Ital. Sacr., tom. 3.]</span>
una donazione fatta alla badia di
santa Maria di Firenze, <i>anno ab Incarnatione
Domini nono post mille, pridie idus
augusti, Indictione settima</i>. Il suo principio
è questo: <i>Ego quidem Bonifatius inclitus
marchio, filio domni Alberti, qui fuit
comes, qui professus sum legem vivere
<span class="pagenum" id="Page_89">[89]</span>
Ribuariorum</i>. Lo strumento fu stipulato
<i>in loco Palanoro territorio motinense</i>. Dove
fosse questo <i>Planoro</i> del contado di Modena,
nol saprei dire. Pianoro si trova
sulle montagne di Bologna, Pianorso in
quelle di Modena. Meno poi so di qual contrada
fosse marchese questo <i>Bonifazio</i>.
Cosimo della Rena nella seconda parte, a
noi promessa, ma non mai data, della Serie
dei duchi di Toscana, pare che inclinasse
a crederlo duca di Toscana. Non
c'è fondamento alcuno per sì fatta opinione.
I duchi, marchesi, conti e signori grandi
per lo più possedeano allora dei beni
in varie parti d'Italia; nè basta una donazione
di beni privati, fatta da alcun di
essi in qualche territorio, per argomentare
il dominio principesco di questo <i>Bonifazio</i>
marchese, vivente secondo la legge ripuaria,
ho io trattato altrove <span class="fnote">[Antiquit. Ital., Dissert. XXII.]</span>, con crederlo
discendente da quel <i>Bonifazio</i> che già
vedemmo duca di Spoleti e marchese di
Camerino, e da <i>Teobaldo</i> parimente duca
e marchese di quelle contrade nel secolo
precedente. Ma non apparisce punto se
questo giovane Bonifazio governasse marca
alcuna: e certamente egli fu personaggio
diverso da <i>Bonifazio</i>, marchese padre
della gran contessa Matilda.
</p>

<hr />
</div>

<div class="chapter">
<h2 class="hidden" id="MX">MX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MX</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Sergio</span> IV papa 2.</td>
  </tr>
  <tr>
    <td><span class="smcap">Ardoino</span> re d'Italia 9.</td>
  </tr>
  <tr>
    <td><span class="smcap">Arrigo</span> II re di Germania 9, d'Italia 7.</td>
  </tr>
</table>

<p>
Se vogliam qui prestar fede a Giovanni
Villani <span class="fnote">[Giovanni Villani, Istor., lib. 4, cap. 5.]</span> che, narrando avvenimenti
lontani dai suoi tempi, ci conta
bene spesso delle favole, oppure con favolose
particolarità sconcia i fatti veri,
in quest'anno i Fiorentini, mirando da
gran tempo di mal occhio la vicina città
di Fiesole, con inganno finalmente se ne
fecero padroni. Nel dì solenne di san Romolo,
protettore dei Fiesolani, mentre
quel popolo era intento alla festa, spedirono
<span class="pagenum" id="Page_90">[90]</span>
i Fiorentini colà una mano de' loro
giovani segretamente armati, che presero
le porte, e diedero campo all'esercito d'essi
Fiorentini d'impadronirsi di quella città,
con ismantellarla poi tutta, e ridurre quel
popolo a Firenze. Questo racconto passò
dipoi in tutte le storie fiorentine, non
mancando nondimeno altri scrittori moderni
che tengono succeduto un tal fatto
nell'anno 1024. Credane il lettor ciò che
vuole. Quanto a me, vo assai lento a persuadermi
cotali bravure in questi tempi,
nei quali le città d'Italia non aveano per
anche nè facoltà nè uso di muover l'armi
da sè, nè di distruggersi l'una l'altra.
Molto meno credo che in questi tempi,
come vuole Scipione Ammirati <span class="fnote">[Ammirati, Istor. Fiorent.]</span> con
altri, fosse duca di Toscana <i>Bonifazio</i>
marchese, padre della contessa Matilda.
Niuna pruova di questo viene addotta; e
senza pruove l'asserir cose antiche, non
è diverso dal fabbricar nelle nuvole. Leggesi
sotto quest'anno una magnifica donazione
fatta ai canonici di Ferrara da
<i>Ingone</i>, vescovo di quella città, con uno
strumento scritto <span class="fnote">[Antiquit. Ital., Dissert. LXV.]</span>, <i>pontificatus domni
nostri Sergii summi pontificis et universalis
papae in apostolica sacratissima beati
Petri sede anno primo, regnante vero
domno Enrico rege a Deo coronato, pacifico,
magno, in Italia septimo</i> (dovrebbe
essere <i>sexto</i>) <i>die tertia mensis februarii,
Indictione octava. Ferrariae.</i> Si osservi
come in Ferrara sono contati gli anni di
Arrigo re d'Italia. In questi tempi, per la
Toscana specialmente e pel ducato di
Spoleti, san Romoaldo abbate spargeva
odore di gran santità, edificava monisteri,
e dilatava l'ordine religioso che si
chiamò camaldolese, e fu una riforma
del benedettino in Italia. Abbiamo da
Lupo Protospata <span class="fnote">[Lupus Protospata, in Chronico.]</span> nell'anno presente,
che <i>Curcua</i> patrizio, governatore degli
Stati posseduti dai Greci in Italia, diede
fine a' suoi giorni, e in luogo suo venne
a quel governo <i>Basilio</i> catapano nel mese
<span class="pagenum" id="Page_91">[91]</span>
di marzo con un corpo di milizie
tratte dalla Macedonia. Aggiugne questo
scrittore che <i>Syllistus incendit multos
homines in civitate Trani</i>. Da un altro
testo si ha che <i>Langobardia</i> (così chiamavano
i Greci, come già si accennò, gli
Stati loro in Italia) <i>rebellavit a Caesare</i>
(cioè dal greco Augusto) <i>opera Melo
ducis. Isque accurrens praeliatus est Barum
contra Barenses, ubi ipsi obierunt.</i>
Questo <i>Melo</i> di nazion longobarda, siccome
c'insegna Leone ostiense <span class="fnote">[Leo Ostiensis, Chron., lib. 2, cap. 37.]</span>, <i>barensium
civium, immo totius Apuliae primus,
et clarior erat, strenuissimus valde ac
prudentissimus vir. Sed quum superbiam,
insolentiamque, ac nequitiam Graecorum,
qui non multo antea, tempore scilicet primi
Octonis, Apuliam sibi Calabriamque,
sociatis in auxilium suum Danis, Russis,
et Gualanis, vindicaverunt, Apuli
ferre non possent, cum eodem Melo, et
cum Datto quodam aeque nobilissimo,
ipsiusque Meli cognato, tamdem rebellant.</i>
Che strepitose conseguenze si tirasse seco
questa ribellion dei Pugliesi, l'andremo a
poco a poco scorgendo. Abbiamo da Ademaro <span class="fnote">[Ademarus, in Chron. apud Labbe.]</span>
e da Glabro <span class="fnote">[Glaber Rodulfus, in Chronico.]</span> che circa
questi tempi i Saraceni infierirono sotto
varii pretesti contra dei Cristiani abitanti
in Gerusalemme, con ucciderne assaissimi,
e forzarli ad abiurare la fede di Cristo.
Diroccarono eziandio la basilica del santo
Sepolcro con varie altre chiese. Era allora
Gerusalemme sottoposta al califa ossia
al sultano dell'Egitto, e non già ai
Turchi. Fecero ancora i Saraceni dimoranti
in Italia, oppure in Sicilia, una battaglia,
per attestato del suddetto protospata,
coi Greci a Monte Peloso, non lungi
dal distretto di Bari, <i>unde peremptus est
dux</i>, senza sapersi se dei Greci o dei
Mori.
</p>

<p>
<span class="pagenum" id="Page_92">[92]</span>
</p>

<hr />
</div>

<div class="chapter">
<h2 class="hidden" id="MXI">MXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Sergio</span> <span class="smcap lowercase">IV</span> papa 3.</td>
  </tr>
  <tr>
    <td><span class="smcap">Ardoino</span> re d'Italia 10.</td>
  </tr>
  <tr>
    <td><span class="smcap">Arrigo</span> II re di Germania 10, d'Italia 8.</td>
  </tr>
</table>

<p>
Già ho accennata la ribellione dei
Pugliesi, capo de' quali era Melo, con
essersi sottratti al dominio dei Greci.
Scrive Romualdo salernitano <span class="fnote">[Romualdus Salern., in Chron. l. 6 Rer. Ital.]</span>: <i>Anno
MXI, Indictione IX, fames validam Italiam
obtinuit. Quo tempore Mel catipanus
cum Normannis Apuliam impugnabat</i>. Ecco
il <i>catipanus</i> o <i>catapanus</i>, adoperato
invece di <i>capitanus</i>, o <i>capitaneus</i>. Ma
questo storico anticipa di troppo la venuta
dei Normanni a guerreggiare in Puglia.
Potrebbe ben essere che nell'anno
presente seguisse l'assedio di Bari fatto
da Basilio generale dei Greci, ed accennato
da Leone ostiense. In un testo di
Lupo Protospata <span class="fnote">[Lupus Protospata, in Chronico.]</span> pare che tale assedio
sia narrato all'anno precedente. In
un altro è posto sotto l'anno 1013.
Forse anche la ribellione dei Pugliesi
non divampò se non in quest'anno, oppure
nel seguente, perchè lo storico
greco Curopalata <span class="fnote">[Curopalata.]</span> mette nei primi
mesi dell'anno presente alcune disgrazie
che servirono di preludio. Comunque
sia, abbiamo dall'Ostiense <span class="fnote">[Leo Ostiensis, Chron., lib. 2, cap. 37.]</span>, che
ancorchè entro essa città di Bari assistesse
Melo alla difesa, pure quel popolo
vilmente sosteneva il peso degli assalti;
e però dopo un mese d'assedio trattarono
di rendersi e di dar lo stesso Melo in
mano de' Greci. Ebbe Melo conoscenza
di questa trama, e la fortuna di salvarsi
segretamente in compagnia di Datto,
con rifugiarsi in Ascoli, città che s'era
anch'essa ribellata. Quivi fu di nuovo
assediato, laonde una notte gli convenne
fuggire anche di là insieme con Datto, e
ritirarsi a Benevento. Poscia andò a Salerno,
<span class="pagenum" id="Page_93">[93]</span>
indi a Capoa, meditando sempre
le maniere di liberar la sua patria dalla
tirannia de' Greci, e studiandosi di muovere
que' principi in aiuto suo. Ebbe
nuova guerra in quest'anno il re Arrigo
con Boleslao duca di Polonia <span class="fnote">[Annalista Saxo. Hermannus Contractus, in
Chron.]</span>. Con
gran solennità fece il re Arrigo <span class="fnote">[Marianus Scotus, in Chron. Ditmar., Chron.,
lib. 6.]</span> dedicare
anche nel presente anno (se pure
non fu piuttosto nel seguente) la chiesa
di Bamberga. <i>Giovanni</i> patriarca d'Aquileia
con più di trenta vescovi fece
quella sacra funzione. Ci somministra a
quest'anno il Guichenon <span class="fnote">[Guichenon, Bibliothec. Sebus Centur. II,
cap. 10.]</span> una donazione
fatta dal re Ardoino a san Siro, cioè
alla cattedrale di Pavia, <i>pro anima patris
nostri Doddonis, et pro anima patrui
nostri domni Adalberti, rogante domno
Willelmo marchione carissimo consobrino
germano nostro</i>. Tale atto fu scritto <i>anno
dominicae Incarnationis MXI, tertio kalendas
aprilis, Indictione IX. Actum Bobii
in episcopali palatio</i>. È osservabile che
non compariscono qui gli anni del suo
regno. Scorgiamo poi che il dominio di
esso re Ardoino si stendeva anche nella
città di Bobbio, situata sulla Trebbia,
ventiquattro miglia sopra di Piacenza.
Se è vero questo documento, converrà
dire che prima dell'anno 1014, cioè
prima di quel che pensasse l'Ughelli <span class="fnote">[Ughell. Ital. Sacr., tom. 4 in Episcop. Bobiens.]</span>,
fosse creato il primo vescovo di Bobbio.
Ma Ditmaro <span class="fnote">[Ditmarus, Chron., lib. 7.]</span>, storico di questi tempi,
ci assicura che quel vescovo fu istituito
nell'anno 1014, e però fondamento giusto
ci è di dubitare della legittimità di
questo documento. Qualora poi si potesse
provare, come pensò il suddetto
Guichenon <span class="fnote">[Guichenon, Histoire de la Maison de Savoye,
tom. 2.]</span>, che <i>Berengario II</i> re
d'Italia avesse avuto un figliuolo chiamato
<i>Doddone</i> ossia <i>Oddone</i>, noi potremmo
<span class="pagenum" id="Page_94">[94]</span>
dedurre dal documento suddetto,
che il re Ardoino fosse nipote di lui, e
per pretensioni ereditarie avesse conseguito
la corona d'Italia. Perciocchè in
tal caso <i>Adalberto</i>, zio paterno d'esso
Ardoino, sarebbe quel medesimo che abbiam
veduto re d'Italia, scacciato da Ottone
il Grande. E <i>Guglielmo</i> marchese,
qui nominato, sarebbe <i>Otton Guglielmo</i>
figliuolo di esso re Adalberto, che in questi
tempi tuttavia vivente era conte ossia
duca di <i>Borgogna</i>. Ma io non so che Berengario
II avesse se non tre figliuoli,
cioè <i>Adalberto, Conone</i>, ossia Corrado, e
<i>Guido</i>; e qui poi si tratta di un documento
che non è affatto sicuro. Per testimonianza
del padre Mabillone <span class="fnote">[Mabillonius, Annal. Benedict. ad hunc annum.]</span>, in
quest'anno, <i>undecima die decembris, anno
Sergii papae tertio</i>, tenuto fu un placito
in Roma davanti a Giovanni patrizio,
e a Crescenzio prefetto della città, in
cui Guido abbate del monistero di Farfa
vinse una casa di ragione del suo monistero.
Resta a noi ignoto come allora si
regolasse il governo di Roma. Era in
questi tempi console e duca di Napoli
<i>Sergio IV</i> mentovato da Leone ostiense,
e in un documento da me dato alla luce <span class="fnote">[Antiquit. Italic., Disser. V, pag. 195.]</span>.
</p>

<hr />
</div>

<div class="chapter">
<h2 class="hidden" id="MXII">MXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Benedetto VIII</span> papa 1.</td>
  </tr>
  <tr>
    <td><span class="smcap">Ardoino</span> re d'Italia 11.</td>
  </tr>
  <tr>
    <td><span class="smcap">Arrigo</span> II re di Germania 11, di Italia 9.</td>
  </tr>
</table>

<p>
Scrive Ermanno Contratto <span class="fnote">[Ermannus Contractus, in Chron.]</span> che
in quest'anno fu chiamato da Dio all'altra
vita <i>Corrado duca</i> di Carintia. Questi
era figliuolo di <i>Ottone</i>, duca parimente
di Carintia e marchese della marca di
Verona, da noi menzionato di sopra, e
fratello di <i>Brunone</i>, cioè del già papa
<i>Gregorio V</i>. Lasciò dopo di sè un figliuolo
appellato anch'esso <i>Corrado</i>. Ma il re
<span class="pagenum" id="Page_95">[95]</span>
Arrigo, forse perchè questo principe si
trovava in età non per anche capace da
governar popoli, conferì il ducato suddetto
della Carintia ad <i>Adalberone</i>, giacchè
non erano per anche stabilite le leggi
feudali usate oggidì. Ho io prodotto un
placito <span class="fnote">[Antichità Estensi, P. I, cap. 11.]</span> tenuto nell'anno seguente fuori
di Verona da esso Adalberone, chiamato
ivi <i>Adalperio dux istius marchiae</i>.
Se Ottone fu nello stesso tempo duca di
Carintia e marchese di Verona, e tale
veggiamo ancora che fu il suddetto Adalberone,
per conseguenza intendiamo che
anche <i>Corrado</i> duca di Carintia, morto
in quest'anno, dovette essere marchese
di Verona. Andavano allora congiunti
questi due governi. Fra i documenti pubblicati
dal padre Bacchini <span class="fnote">[Bacchini, Istor. del Monist. di Polirone nell'Append.]</span> nella Storia
del monistero di Polirone abbiamo una
donazione fatta ad esso monistero da <i>Bonifazio</i>
marchese, padre della contessa
Matilda, esistente in Pigognaga, oggidì
terra del Mantovano. Le note son queste:
<i>Henricus gratia Dei rex, anno regni
ejus Leo propitio, in Italia nono, VIII kalendas
augustus, Indictione decima</i>, cioè
nell'anno presente. Egli s'intitola nella
seguente forma: <i>Ego in Dei nomine Bonifacius
marchio, filius domni Theudaldi
itemque marchio qui professo sum ex natione
mea lege vivere Langobardorum</i>.
Han creduto il Sigonio, il Fiorentini ed
altri moderni che <i>Tedaldo</i> marchese, padre
d'esso Bonifazio, cessasse di vivere
nell'anno 1007. Ma non trovandosi qui
segno alcuno che Tedaldo fosse morto,
cioè non comparendo il <i>quondam</i>, usitata
parola per tale effetto; ed essendo simile
questa formola all'altra che abbiam
veduto nella donazione fatta dal medesimo
marchese Bonifazio nell'anno 1004,
quanto a me, sospendo la credenza della
di lui morte in quell'anno. Per altro abbiam
già osservato introdotto il costume,
che vivente ancora il padre <i>marchese</i>, i
figliuoli talvolta venivano decorati del
<span class="pagenum" id="Page_96">[96]</span>
medesimo titolo per concessione, credo
io, degli imperadori ossia dei re d'Italia.
Abbiamo nella Cronica del monistero di
Volturno <span class="fnote">[Chronic. Vulturn., P. II, tom. 1. Rer. Ital.]</span> una bolla data da <i>papa Sergio
IV</i> in favor di quell'insigne monistero,
con queste note: <i>Data V kalendas
martii, anno Deo propitio, pontificatus domni
nostri Sergii sanctissimi quarti papae,
sedente anno tertio, Indictione supradicta
decima</i>, cioè nell'anno presente.
Altri atti del medesimo papa spettanti al
marzo e all'aprile di quest'anno son
citati dal padre Mabillone, ed uno del
dì 16 di giugno del cardinal Baronio.
Però ragionevolmente dopo il padre Papebrochio
pensò il padre Pagi, che questo
pontefice passasse a miglior vita prima
dell'agosto dell'anno presente, e che
immediatamente gli succedesse <i>Benedetto
VIII</i>, il quale in fatti si truova papa
nel dì 2 d'esso mese d'agosto. Ciò costa
da una carta d'accordo seguito fra
Guido abbate di Farfa <span class="fnote">[Chronic. Farfense, P. II, tom. 2 Rer. Ital.]</span> <i>et inter Johannem.
Domini gratia, ducem atque marchionem,
necnon et Crescentium, Dei nutu,
honorabilem comitem germanum ipsius,
de curte, quae vocatur sancti Getulii</i>. Fu
stipulato quello strumento nello stesso
monistero di Farfa, <i>anno Deo, propitio,
pontificatus domni nostri Benedicti summi
et universalis octavi papae primo, Indictione
X, mense augusto, die XXII</i>. La
moglie di Crescenzio conte viene appellata
<i>Hitta illustrissima ducatrice</i>.
</p>

<p>
Non sappiam bene se il monistero
di Farfa posto nella Sabina, il quale nei
tempi addietro era compreso nel ducato
di Spoleti, fosse in questi tempi suggetto
al temporal dominio dei papi. Ne ho io
sospetto, al vedere mentovati nei cataloghi
anteposti alla cronica di Farfa <i>Leo
dux sabinensis, Rayno dux sabinensis</i>, e
<i>Joseph dux sabinensis</i>, con trovarsi poi
degli altri che altro non portano se non
il titolo di <i>comes sabinensis</i>. I primi paiono
ministri del papa, gli altri dell'imperadore,
ossia del re d'Italia. Per altro,
<span class="pagenum" id="Page_97">[97]</span>
essendosi finora osservato che il <i>dux et
marchio</i> soleva indicare chi era duca di
Spoleti e marchese di Camerino, inclinerei
a credere che quel <i>Johannes dux et
marchio</i> avesse goduto amendue quei
governi, succeduto forse ad Ugo già marchese
di Toscana. Leggesi poi nel Bollario
casinense <span class="fnote">[Bullar. Casinens., tom. 2, Constit. LXXVI.]</span> un diploma del re Arrigo,
dato <i>pridie idus maij, anno dominicae Incarnationis
MXII, Indictione decima, domni
vero Henrici regis secundi regnantis
X. Actum Pavenberg</i>, cioè in Bamberga.
Conferma egli alla badia di Firenze le
corti, <i>quas quondam Bonifacius marchio
per chartulas offersionis eidem tradidit
monisterio</i>, cioè donate, come di sopra
vedemmo nell'anno 1009, da <i>Bonifazio</i>
marchese figliuolo di Adalberto conte,
vivente secondo la legge ripuaria, e differente
dal padre della contessa Matilda.
Siccome ho io con chiari documenti provato <span class="fnote">[Antichità Estensi, P. I, cap. 14 e 15.]</span>,
da <i>Oberto I</i> marchese e conte
del sacro palazzo, progenitore dei principi
della casa d'Este, nacque <i>Oberto II</i>
marchese; e questi ebbe due figliuoli,
cioè <i>Adalberto</i>, ossia <i>Alberto Azzo I</i>, ed
<i>Ugo</i>, amendue marchesi, vivente ancora
il padre. Truovansi questi in Casal maggiore,
terra di lor dominio, in quest'anno,
dove fanno una donazione al vescovato
di Cremona. Sono ivi appellati: <i>Nos
in Dei nomine Azzo et Ugo germanis, et
filii Auberti marchio, qui professi sumus ex
natione nostra lege vivere Longobardorum.
Ipso namque genitor noster nobis
consentiente</i>, ec. Si sottoscrivono <i>Azo,
Ugo marchio, Otbertus marchio</i>, cioè il
loro vivente padre. Lo strumento si vede
scritto: <i>Enricus gratia dei rex, anno regni
ejus, Deo propitio, hic in Italia octavo,
VI kalendas martii, Indictione decima</i>,
cioè nell'anno presente. In un altro strumento
parimente di quest'anno, scritto
IX kalendas martii, sono chiamati <i>Azo et
Ugo germanis, et filii Uberti marchio</i>. In
un altro documento dell'anno 1011,
<i>sexto die mensis madii, Indictione IX,
<span class="pagenum" id="Page_98">[98]</span>
Adelaide</i>, ossia <i>Adela comitissa et conjux
Azoni marchio</i>, compera varii beni. La
stessa in un altro, stipulato <i>sesto die
mensis septembris</i> dell'anno presente, dona
beni posti in <i>comitatu Auciense</i> (oggidì
lo <i>Stato pallavicino</i> tra Parma e
Piacenza) al vescovato di Cremona. Quivi
è appellata <i>Adela comitissa, Conjus Azoni
marchio</i>, ec. <i>ipso namque jugale et
Mundoaldo meo mihi consentiente, et mihi
cui supra Azoni praedictus, Otbertus genitor
meus, similiter mihi consentiente</i>.
Col lume di sì fatti documenti andremo
vedendo la continuazione dei principi
appellati poscia <i>marchesi d'Este</i>. Ma papa
Benedetto VIII poco di quiete potè
godere nella sedia pontificia. Ditmaro <span class="fnote">[Ditmarus, Chronic., lib. 6, in fin.]</span>
ci fa sapere che egli nell'elezione ebbe
per concorrente un certo <i>Gregorio</i>, il
quale restò bensì allora inferiore nei voti,
ma da lì a non molto divenne superiore
nella forza, in maniera che papa
Benedetto fu costretto ad uscire di Roma.
Andossene egli in Germania a trovare il
re Arrigo per raccomandarsi, alla di lui
protezione, e celebrò con esso lui in Palithi
il santo Natale. Allora fu che si concertò
di creare imperadore Arrigo. Ne
ardeva egli di voglia, e il papa conosceva
anch'egli la necessità di mettere un Augusto
sulle teste troppo allora caparbie e
sediziose de' Romani. Quando e come
tornasse il papa in Roma, prima che vi
giugnesse Arrigo, non è a noi ben noto.
</p>

<hr />
</div>

<div class="chapter">
<h2 class="hidden" id="MXIII">MXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Benedetto VIII</span> papa 2.</td>
  </tr>
  <tr>
    <td><span class="smcap">Arduino</span> re d'Italia 12.</td>
  </tr>
  <tr>
    <td><span class="smcap">Arrigo II</span> re di Germania 12, d'Italia 10.</td>
  </tr>
</table>

<p>
Già si è veduto che <span class="smcap">Ardoino</span> re d'Italia
avea ripigliato il dominio di Pavia e
d'altre città, e si può credere che il Piemonte
tutto aderisse a lui. Non abbiamo
storia d'Italia che ci dia lume per gli
avvenimenti d'allora. Contuttociò è facile
ed insieme giusto l'immaginare che
<span class="pagenum" id="Page_99">[99]</span>
durasse molto la guerra fra Ardoino e
quei della sua fazione dall'una parte, e
le città aderenti al re Arrigo dall'altra.
Il solo Arnolfo, storico milanese di questo
secolo <span class="fnote">[Arnulphus, Hist. Mediol., lib. 1, cap. 16.]</span>, ci ha lasciato due parole
bastanti a farci conghietturare il resto.
Così egli scrive: <i>Verumtamen reassumtis
interim viribus Ardoinus juxta posse ultionem
exercet in perfidos. Siquidem postea
Vercellensium urbem cepit, Novariam obsedit,
Cumas invasit, multaque alia demolitus
est loca sibi contraria</i>. Siccome vedremo,
pare che ciò avvenisse nell'anno
seguente, come ancora osservò il Sigonio <span class="fnote">[Sigonius, de Regno Ital., lib. 8.]</span>,
quantunque Arrigo allora fosse
venuto in Italia, e fosse creato imperadore.
Puossi ben conghietturare da questo
che non dovettero godere gran calma le
città aderenti in Lombardia ad Arrigo
prima della di lui seconda venuta in Italia.
Ora qui due importanti punti cominciano
a trasparire nella storia d'Italia.
L'uno è parer verisimile che da questi
torbidi avesse principio la gara e l'odio
implacabile che andrem da qui innanzi
osservando fra le due nobilissime città di
Milano e Pavia; giacchè la prima teneva
per Arrigo, e l'altra per Ardoino: gara
facile e familiare fra le città vicine, e
massimamente se potenti, ma accresciuta
fra queste due per la suddetta discordia,
e per le pensioni dure che tengono
dietro alla guerra. L'altro è che i popoli
della Lombardia per questa occasione e
necessità cominciarono ad imparare a
maneggiar le armi da sè stessi, o per offendere
altrui, o per difendere le proprie
cose; il che loro inspirò animi più grandi,
ed anche dell'orgoglio, di modo che
presto li vedremo alzar la testa sin contro
i sovrani, e tendere a gran passi alla
libertà, e conseguirla in fine con un considerabile
cambiamento di governi in Italia.
Ma prima di narrar la seconda venuta
del re Arrigo, raccoglieremo alcune
altre poche notizie che riguardano
l'anno presente. Leggesi una donazione
<span class="pagenum" id="Page_100">[100]</span>
fatta da papa Benedetto VIII a Guido abbate
di Farfa <span class="fnote">[Antiquit. Ital., Dissert. LVI.]</span> <i>anno, Deo propitio, pontificatus
domni Benedicti summi pontificis
et universalis papae VIII in sacratissima
sede beati Petri primo, Indictione XI, mense
junio, die II</i>. In quest'anno parimente
<i>die quinto mense madio, Indictione XI,
Adalberone</i> duca di Carintia, e marchese
della marca di Verona, tenne un placito <span class="fnote">[Antichità Estensi, P. I, cap. 11.]</span>
<i>in comitatu veronense in loco et
fundo monasterii sancti Zenonis, non longe
prope muros civitatis Veronense</i>, dove
fu decisa una causa in favore del nobilissimo
monistero di san Zacheria di
Venezia. Perchè quivi si trattava di una
corte posta nel territorio di Monselice,
di cui erano padroni allora i marchesi
<i>Alberto Azzo I</i> ed <i>Ugo</i> fratelli, antenati
della casa d'Este, perciò anch'essi v'assisterono,
e il notaio scrisse la carta <i>ex
jussione domni Azoni et Ugoni marchionis</i>.
Abbiamo, oltre a ciò, un altro placito,
tenuto dai suddetti due marchesi in Monselice
(segno del loro dominio in quella
riguardevol terra), <i>anno domni Henrici
regis hic in Italia decimo die mense
madio, Indictione XI</i>. Il suo principio è
questo: <i>Dum in Dei nomine in comitatu
patavensi et in judiciaria montisillicana
in praedicto loco Montesilice in mansione
publica resideret domnus Azo et Ugo germanis
marchiones</i>, ec. Nelle sottoscrizioni
si legge <i>Adelbertus, qui Azo vocatur</i>, ec.
<i>Ugo marchio</i>, ec. Però cominciamo a scorgere
in que' paesi i principi progenitori
della casa d'Este, forse per eredità loro
pervenuta da Ugo marchese di Toscana.
Ed è ben verisimile che già possedessero
<i>Este, Rovigo</i>, ed altre terre e castella che
troveremo, andando innanzi, di loro giurisdizione.
Dopo avere il re Arrigo dato
buon sesto agli affari della Germania, e
stabilita qualche concordia con Boleslao
duca di Polonia, determinò di tornare
per la seconda volta in Italia. Doveano
essere frequenti e caldi gl'inviti che venivano
dalle città di Lombardia, travagliate
<span class="pagenum" id="Page_101">[101]</span>
dalle armi del re Ardoino. Ma quel
che più stava a cuore al re Arrigo, era
la protezione impresa di papa Benedetto
VIII, e la brama di vedersi in capo la
corona imperiale. Però sul finir dell'autunno <span class="fnote">[Annalista Saxo, et Annales Hildesheim.]</span>
colla regal consorte <i>Cunegonda</i>
e con un possente esercito, al dispetto delle
piogge dirotte e delle inondazioni dei
fiumi, comparve in Italia; ed arrivato a
Pavia, quivi <i>Natale Domini honorifice celebravit</i>.
Girolamo Rossi <span class="fnote">[Rubeus, Hist. Ravenn., lib. 5.]</span> scrive, che
esso re in quest'anno fu in <i>Ravenna</i>, dove
confermò abbate del monistero di santo
Adalberto vicino al Po san Romoaldo,
sommamente da lui venerato per la sua
santità. Ho io pena a credere succeduto
nell'anno presente un tal fatto. Contuttociò
si vegga all'anno seguente. L'ingresso
poi d'esso Arrigo in Pavia, senza
che gli scrittori facciano menzione di
opposizione alcuna, porge a noi motivo
di credere che i Pavesi atterriti dalle forze
di Arrigo tornassero, prima che egli
arrivasse, alla di lui divozione senza farsi
pregare, ed ottenessero il perdono.
</p>

<hr />
</div>

<div class="chapter">
<h2 class="hidden" id="MXIV">MXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Benedetto</span> VIII papa 3.</td>
  </tr>
  <tr>
    <td><span class="smcap">Arrigo</span> II re di Germania 13, imperadore 1.</td>
  </tr>
  <tr>
    <td><span class="smcap">Ardoino</span> re d'Italia 13.</td>
  </tr>
</table>

<p>
Da Pavia, non ostante il verno, passò
il re Arrigo a Ravenna, dove, per attestato
dell'Annalista sassone <span class="fnote">[Annalista Saxo.]</span>, raunato
un concilio, fece eleggere arcivescovo
(se pur non era prima eletto) <i>Arnoldo</i>
ossia <i>Arnaldo</i> suo fratello. Dacchè
in quella città mancò di vita <i>Federigo</i>
arcivescovo (probabilmente nell'anno
1004), un certo <i>Adelberto</i> avea senza
legittima elezione e con male arti occupata
quella sedia archiepiscopale, e detenuta
finora. Poscia in Roma fece il re
Arrigo consacrare da papa Benedetto VIII
<span class="pagenum" id="Page_102">[102]</span>
questo suo fratello <span class="fnote">[Ditmarus, Chronic. lib. 7.]</span>. Volle anche far
degradare il suddetto Adalberto; ma alle
preghiere di molte persone pie <i>alteri praefecit
ecclesiae, nomine Aricia</i>. L'Annalista
sassone dice: <i>Arecinae praefecit ecclesiae</i>.
Crede il padre Mabillone ch'egli
fosse creato vescovo d'<i>Arezzo</i>, ma presso
l'Ughelli nulla si trova di lui. Sarebbe
mai qui mentovata la <i>Riccia</i>, che in
questi tempi godesse l'onore del vescovato?
Poscia continuò il re Arrigo alla
volta di Roma il suo viaggio. Secondo la
testimonianza di Glabro Rodolfo <span class="fnote">[Glaber, Hist. lib. 1, in fine.]</span>, papa
<i>Benedetto VIII</i> gli venne incontro: il che
ci fa intendere che esso papa era già rimesso
sul trono pontifizio. Ditmaro scrive
che il papa l'aspettò a san Pietro: e
questo era il costume. Abbiamo poi nei
testi d'esso Ditmaro e dell'Annalista
sassone che si fece la solenne coronazione
imperiale di <i>Arrigo</i> e di <i>Cunegonda</i>
sua moglie <i>VI kalendas martii</i>, cioè
nel dì 24 di febbraio, <i>die dominica</i>. Ma
non essendo caduto quel dì in domenica
nell'anno presente, il padre Pagi con ragione
pretende <span class="fnote">[Pagius, in Crit. Baron.]</span> che la magnifica funzione
si facesse <i>XVI kalendas martii</i>, cioè
nel dì 14 di febbraio, giorno veramente
di domenica. Abbiamo da Ditmaro che
in quella solennità l'Augusto Arrigo, secondo
fra i re, e primo fra gl'imperadori,
comparve <i>a senatoribus duodecim vallatus,
quorum sex rasi barba, alii prolixa,
mystice incedebant cum baculis</i>. Prima di
entrar nella basilica vaticana, secondo il
costume, fu interrogato se voleva essere
avvocato e difensore della Chiesa romana,
e fedele al papa e ai suoi successori.
Rispose con gran divozione di sì. Dopo
di che ricevette colla moglie l'unzione e
la corona imperiale. Nota il medesimo
Ditmaro, e dopo lui l'Annalista sassone,
che <i>Giovanni figliuolo di Crescenzio, apostolicae
sedis destructor, muneribus suis
et promissionibus phaleratis regem palam
<span class="pagenum" id="Page_103">[103]</span>
honoravit; sed imperatoriae dignitatis fastigium
eum ascendere multum timuit,
omnimodisque id prohibere clam tentavit</i>.
Abbiam trovato di sopra all'anno 1012
a <i>Giovanni</i> duca e marchese, sospettato
da me <i>duca di Spoleti</i>, fratello di Crescenzio
conte. Forse qui si parla di lui.
Non amavano i Romani in que' tempi di
avere sopra di sè un imperadore, perchè
senza questo freno faceano ballare i papi
come loro piaceva. Ed è anche da osservare
ciò che il suddetto Ditmaro scrive <span class="fnote">[Ditmarus, lib. 6, in fine.]</span>:
<i>Rex Henricus a papa Benedicto, qui tunc
prae ceteris antecessoribus suis maxime
dominabatur, mense februario in urbe Rumulea
cum ineffabili honore suscipitur</i>. A
mio credere, vuol dire che i Romani aveano
per molti anni addietro ritagliata di
molto l'autorità temporale dei papi in
Roma. Ma dacchè papa Benedetto ebbe
fatto ricorso al re Arrigo, e se ne tornò a
Roma, per paura d'esso re i potenti romani
dovettero cedergli, in guisa che egli
esercitava più di molti suoi antecessori la
temporal signoria. Oppure gli Ottoni Augusti,
e massimamente (per quanto vo io
sospettando) il terzo, aveano accorciato
non poco il temporale dominio dei romani
pontefici, con averlo poi ricuperato
il suddetto papa Benedetto VIII dal piissimo
imperadore Arrigo regnante. A
quest'anno rapporta il cardinal Baronio <span class="fnote">[Baron., Annal. Eccles.]</span>
il diploma che si pretende dato
dall'Augusto Arrigo alla Chiesa romana,
per confermare ad essa i suoi Stati temporali;
e veramente ad altro anno che
a questo non dee appartenere. Ma esso
è una copia informe senza l'anno in cui
fu dato, e senza gli anni del regno dell'imperio.
Contiene eziandio varie notizie
che patiscono difficoltà, siccome prima
d'ora ho io altrove accennato <span class="fnote">[Piena Esposizione per la Controversia di
Comacchio.]</span>.
Conviene aggiugnere qui ciò che osservò
il padre Mabillone colle seguenti
<span class="pagenum" id="Page_104">[104]</span>
parole <span class="fnote">[Mabill., Annal. Benedict. ad ann. 1014.]</span>: <i>Baronius ad hoc tempus revocat
privilegium romanae Ecclesiae ab eodem
imperatore concessum. At subscriptiones
quaedam satis ostendunt, hoc esse posterioris
temporis, quippe cui subscribit Richardus
abbas fuldensis, qui vix ante annum
MXXII hanc praefecturam iniit</i>. Così
colla sua solita modestia quell'insigne
letterato, volendo anch'egli significare
che il privilegio suddetto è finto, oppure
interpolato.
</p>

<p>
Nell'ottavo giorno dopo la coronazione
insorse una strepitosa rissa fra i
Romani e Tedeschi sul ponte del Tevere,
e molti caddero estinti dall'una parte e
dall'altra. Si trovò essere stati autori di
tale sconcerto <i>germani tres, Hug, Hecil,
Ecilin</i>, non so se tre Tedeschi o tre fratelli.
Furono presi, incarcerati, e poi condotti
fra le catene in Germania. Che anche
Arrigo, primo di questo nome fra
gl'imperadori, godesse al pari de' suoi
predecessori la sovranità in Roma, si
raccoglie dal suo nome, enunziato con
quello de' papi nelle monete e negli atti
pubblici di Roma, e dall'avere anch'egli
amministrata pubblicamente giustizia
in essa città. Pubblicò il padre Mabillone <span class="fnote">[Idem, ibidem.]</span>
un insigne placito del medesimo
Augusto, in cui per ordine suo fu decretato
il possesso del castello di Bucciniano
ad Ugo abate di Farfa. <i>Igitur</i>
(quivi si legge) <i>quum memoratus Heinricus
Romam venisset, et intra basilicam
beati Petri apostoli resideret ad legem et
justitiam faciendam</i>, ec. Da Roma s'incamminò
l'Augusto Arrigo alla volta di
Pavia. Ch'egli venisse per la Toscana, lo
raccolgo da due diplomi da me pubblicati <span class="fnote">[Antiquit. Italic., Dissert. XVIII et LXII.]</span>,
e dati nel medesimo luogo del contado
di Pisa, il primo in favore del monistero
antichissimo delle monache oggidì
appellate di santa Giustina di Lucca, e
l'altro in favore de' canonici d'Arezzo.
Le note cronologiche son queste: <i>Datum
anno dominicae Incarnat. MXV, Indictione
<span class="pagenum" id="Page_105">[105]</span>
XII, anno domni Heinrici imperatoris
Augusti regnorum XII, imperii ejus I.
Actum in comitatu pisano in villa, quae
dicitur Fasiano</i>. Io, nel pubblicar tali
diplomi, li rapportai all'<i>anno</i> 1015, senza
esaminare se in quell'anno Arrigo potesse
soggiornare in Toscana. Ora veggo che
appartengono al presente anno, ed essere
quivi usato l'anno pisano, che nove mesi
prima del nostro ha il suo principio.
Dalla Toscana passò Arrigo a Ravenna,
dove lasciò il fratello, cioè Arnolfo arcivescovo,
il quale <span class="fnote">[Ughell., Ital. Sacr., tom. 2 in Archiepiscop.
Ravenn.]</span> <i>quartodecimo anno
post millesimum divinitus mortalitatis
assumtae, sub imperio clementissimi Augusti
domni Henrici in tertio</i> (si dee scrivere
primo) <i>anno, pridie kalendarum majarum</i>,
tenne un concilio provinciale in
Ravenna, in cui annullò varii atti dell'usurpatore
Adalberto. In passando poi per
Piacenza l'imperadore confermò i suoi
beni alla badia di Tolla con un diploma <span class="fnote">[Campi, Istor. di Piacenza, tom. 1.]</span>,
dato<i> anno dominicae Incarnationis MXIV,
indictione XII, anno vero domni Heinrici
regni ejus XIII, imperii autem primo. Actum
Placentiae</i>. Ancor qui, come in tanti altri
d'esso Arrigo, manca il giorno e il mese.
Giunto a Pavia, celebrò ivi la santa Pasqua,
e diede un diploma in favore del monistero
di san Salvatore. <i>Actum Papiae</i> <span class="fnote">[Bullar. Casinense, tom. 2, Constit. LXXVIII.]</span>. Quivi
ancora, <i>septimo die mensis madii</i>, davanti
a lui tenne un placito <i>Ottone conte del
palazzo</i>, da me dato alla luce <span class="fnote">[Antichità Estensi, P. I, cap. 14.]</span> coll'intervento
di <i>Oberto</i> ed <i>Anselmo</i> fratelli
marchesi. Poscia s'inviò verso la Germania,
e passando per Verona, confermò i
suoi privilegii alle monache di santa Giulia
di Brescia <span class="fnote">[Antiquit. Italic., Dissert. XXVIII.]</span>. Lo stesso fece in favore
della badia di san Zenone di Verona con
diploma dato <i>XII kalendas junii</i> (si osservi
qui il giorno e mese) <i>anno dominicae
Incarnationis MXIIII, Indictione XII, anno
domni Heinrici imperatoris Augusti regnantis
XII, imperii vero ejus I.
<span class="pagenum" id="Page_106">[106]</span>
Actum Veronae</i>. Un altro suo diploma <span class="fnote">[Antiq. Italic., Dissert. XIX.]</span>
in favore del monistero veronese di santa
Maria all'Organo è dato <i>VIIII kalendas
junii, Indictione XII, ec. Actum Liciana</i>.
Leggesi parimente un placito tenuto
in quest'anno <span class="fnote">[Ibidem, Dissert. VIII.]</span>, <i>quarto die mensis madii</i>,
in Pavia da <i>Ottone</i> conte del palazzo.
Papa Benedetto VIII anch'egli in questo
anno confermò al monistero di Farfa il
castello di Bucciniano con bolla data <span class="fnote">[Chron. Farfense, P. II, tom. 2 Rer. Ital.]</span>
<i>XV kalendas augusti, anno domni Benedicti
papae octavi tertio, imperante domno
Henrico, anno ejus primo</i>. Se così era nell'originale,
abbiamo di qui che questo
pontefice dovette ottenere il papato prima
del dì 18 di luglio dell'anno 1012. Ma
non è cosa certa, perchè di sopra si legge
<i>scriptum in mense augusti</i>. In fatti tenne
questo papa un bel placito nel dì 2 di agosto
dell'anno presente, per ricuperare il
castello suddetto; e tal documento si
legge presso il padre Mabillone e nella
suddetta Cronica di Farfa. Ci somministra
ancora la medesima Cronica un placito
senza data, ma probabilmente circa quest'anno
tenuto da <i>Rainerius marchio, et
dux in turri de Corgnito</i>. Il trovarsi intorno
a questi tempi <i>Rinieri</i> marchese di Toscana,
fa ch'io il creda il medesimo enunciato
in quella carta.
</p>

<p>
Arrivò felicemente l'Augusto Arrigo
a Bamberga, e vi celebrò la festa di Pentecoste.
Ma appena aveva egli messo il piede
fuori d'Italia, che il re Ardoino più feroce
che mai ripigliò l'armi, e ricominciò
la guerra. È da sapere, per testimonianza
di Ditmaro <span class="fnote">[Ditmarus, Chronic., lib. 6 et seq.]</span>, che esso Ardoino, all'avviso
che Arrigo con gran potenza calava di
nuovo in Italia, ben conoscendo di non
poter cozzare con un re sì poderoso, gli
spedì incontro degli ambasciatori, con
esibirsi pronto a rinunziare la corona,
purchè gli concedesse un certo contado.
Il buon re, lasciatosi condurre da alcuni
suoi consiglieri, rigettò l'offerta; ma egli
<span class="pagenum" id="Page_107">[107]</span>
<i>ad magnum suis familiaribus provenire
damnum id postea persensit</i>. Racconta dipoi
lo stesso storico, che uscito d'Italia
l'imperadore, Ardoino, che dianzi era
stato ritirato in un forte castello, <i>vercellensem
invasit civitatem, Leone ejusdem
episcopo vix effugiente. Omnem quoque
hanc civitatem comprehendens, iterum superbire
coepit.</i> Abbiam veduto di sopra,
colla testimonianza di Arnolfo storico,
ch'egli non solamente prese Vercelli, ma
assediò anche Novara, <i>Cumas invasit,
multaque alia demolitus est loca sibi contraria</i>.
Prestarono aiuto in questa mossa
d'armi ad Ardoino anche i marchesi,
progenitori della casa d'Este, forse perchè
parenti suoi, sapendo noi che <i>Berta</i>
figliuola del marchese <i>Oberto II</i> fu maritata <span class="fnote">[Antichità Estensi, P. I, cap. 13.]</span>
con <i>Odelrico Manfredi</i>, marchese celebre
di Susa, il qual, forse era della casa
del re Ardoino. Dei danni inferiti da questa
guerra ne toccò la sua parte alla chiesa
di Pavia, <i>quam ipsi in suis pertinentiis igne
et rapinis vehementer devastaverunt</i>; perciò
quel vescovo o clero in quest'anno ricorse
all'Augusto Arrigo in Germania, chiedendo
giustizia e compenso. Egli dunque con
suo diploma, dato <i>anno Incarnationis dominicae
MXIIII, Indictione XII, anno vero
domni Henrici imperatoris Augusti regni
XIII, imperii vero primo. Actum Solega</i>
(non so che luogo sia questo), dopo avere
esposto, <i>Ubertum comitem filium Hildeprandi,
Otbertum marchionem et filios ejus,
et Albertum nepotem illius, postquam nos
in regem et imperatorem elegerunt, et post
manus nobis datas, et sacramenta nobis
facta, cum Dei nostroque inimico Arduino
regnum nostrum invasisse, rapinas, praedas,
devastationes ubique fecisse</i>, ec.: erano
secondo le leggi incorsi nella pena
della vita, e tutti i lor beni devoluti al
fisco: assegna perciò alla chiesa di Pavia
una tenuta di beni spettanti ad essi marchesi
in San Martino in Strada e in altri
siti. Succedette di più, benchè io non sappia
se in questo oppure in alcuno dei susseguenti
<span class="pagenum" id="Page_108">[108]</span>
anni, cioè che <span class="fnote">[Arnulfus., Hist. Mediolanens., lib. 1, c. 18.]</span> l'Augusto Arrigo
<i>marchiones Italiae quatuor, Ugonem, Azonem
Adelbertum, et Obizonem captione
una constrinxit</i>. Nè dice già esso Arnolfo,
come scrisse trecento anni dipoi Gualvano
Fiamma <span class="fnote">[Flamma, in Manipulo Flor.]</span>, ch'egli facesse anche
tagliar loro la testa. Solamente scrive
che gli ebbe prigioni. Ma che per la sua
innata clemenza lor poscia rendesse non
solamente la libertà, ma anche gli Stati,
l'abbiam di certo dal veder da lì innanzi
fiorire in Italia questi medesimi principi,
come costa dai documenti da me dati
alla luce nella Antichità estensi. E ne resta
inoltre la positiva asserzione dell'autore
della Cronica novaliciense <span class="fnote">[Chron. Novalic., P. II, tom. 2 Rer. Ital.]</span>, che
scrisse in questo secolo, laddove parlando
di Arrigo primo imperadore, così favella:
<i>Marchiones autem italici regni sua
calliditate capiens, et in custodia ponens,
quorum nonnulli fuga lapsi, alios vero post
correctionem ditatos muneribus dimisit</i>.
Si noti quest'ultima particolarità. Già
abbiam veduto che i marchesi <i>Ugo</i> ed
<i>Alberto Azzo I</i> erano figliuoli di <i>Oberto II</i>
marchese, ed <i>Alberto</i> (lo stesso è che
Adalberto) <i>Azzo II</i> fu figliuolo di <i>Azzo I</i>,
tutti principi della casa d'Este, ma non
per anche chiamati marchesi d'Este,
quantunque anche allora possedessero la
nobil terra d'Este, che negli antichi tempi
fu città.
</p>

<p>
In quest'anno 1014 e poi nel 1016
in due strumenti di Rodolfo re di Borgogna,
si comincia a vedere un <i>Bertoldo
conte</i>, chiamato da altri <i>Beroldo</i>, da cui il
Guichenone e gli altri storici del Piemonte
fanno discendere la real casa di Savoia.
Allora i conti, siccome perpetui governatori
di qualche città, entravano nel
ruolo dei principi. Però nel regno di Borgogna,
ossia Arelatense, si hanno a cercare
gli antenati del medesimo Bertoldo.
Truovasi dipoi in quelle parti <i>Umberto</i>
ossia <i>Uberto conte</i>, e questi è asserito figlio
d'esso Beroldo. Dal medesimo Umberto
<span class="pagenum" id="Page_109">[109]</span>
discende la suddetta real famiglia.
E questa, dappoichè con istendere ampiamente
il suo dominio in Italia, qui da
tanti secoli gloriosamente regna, ed ora
maggiormente risplende per la saviezza e
valore del regnante <i>Carlo Emanuello</i> re
di Sardegna, duca di Savoia, e principe
del Piemonte, meriterebbe bene che penna
più sicura di quella del Guichenone
diradasse le tenebre che tuttavia restano
nella genealogia dei primi discendenti da
esso conte Beroldo, e più accuratamente
ne cercasse gli ascendenti, e mostrasse
il vero tempo in cui passarono in essa
gli ampii Stati della celebre casa dei marchesi
di Susa. Si può certamente con ragion
presumere che la nobiltà d'esso
conte si stendesse anche nei secoli addietro,
e non avesse già si corti principii,
come ha preteso il tedesco Eccardo.
</p>

<hr />
</div>

<div class="chapter">
<h2 class="hidden" id="MXV">MXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Benedetto</span> VIII papa 4.</td>
  </tr>
  <tr>
    <td><span class="smcap">Arrigo</span> II re di Germania 14, imperadore 2.</td>
  </tr>
</table>

<p>
Terminarono in quest'anno tutte le
bravure e le sconsigliate speranze del re
Ardoino, non già come immaginò Gualvano
Fiamma, e dopo lui il Sigonio <span class="fnote">[Sigonius, de Regno Italiae, lib. 8.]</span>,
perchè l'arcivescovo di Milano Arnolfo
con un gagliardo esercito assediasse Asti,
ed obbligasse Ardoino disperato a farsi
monaco; ma perchè cadde gravemente
infermo, e dovette finalmente intendere
quanto sieno caduchi i regni della terra.
<i>Ad ultimum</i> (scrive di lui Arnolfo storico
milanese di questo secolo <span class="fnote">[Arnolf., Hist. Mediolan., lib. 1. cap. 16.]</span>) <i>labore confectus,
et morbo, privatus regno, solo contentus
est monasterio nomine Fructeria</i>
(ossia <i>Fructuaria</i> nella diocesi allora di
Ivrea) <i>ibique depositis regalibus super altare,
sumtoque habitu paupere, suo dormivit
in tempore</i>. Ma una tal risoluzione
fu da lui presa solamente allorchè ebbe
perduta la speranza di poter più vivere:
che così usavano allora anche i gran signori
<span class="pagenum" id="Page_110">[110]</span>
sul fine dei loro giorni, per comparire
davanti a Dio diversi da quello che
erano stati in vita. Il tempo della sua
morte fu a noi conservato dall'Annalista
sassone <span class="fnote">[Annalista Saxo.]</span> con queste parole all'anno
presente: <i>Interim Hardwigus, nomine tantum
rex, perdita urbe Vercelli, quam expulso
Leone episcopo diu injuste tenuerat,
infirmatur, radensque barbam</i> (che tutti i
secolari solevano allora portare) <i>et monachus
factus, tertio kalendas novembris
obiit, sepultus in monasterio</i>, cioè di Fruttuaria.
Il padre Mabillone <span class="fnote">[Mabill., Annal. Benedict., ad hunc ann.]</span> avvertì che
la morte di Ardoino vien registrata nel
Necrologio di Dijon <i>XIX kalendas januarii</i>.
Così restò libero da questo impaccio
in Italia l'imperadore Arrigo, fra il quale
e Boleslao duca di Polonia durava intanto
la discordia e la guerra in Germania.
Tenuto fu un bel placito in questo
anno da papa <i>Benedetto VIII</i> in Roma,
di cui ci arricchì il medesimo padre Mabillone.
Ha le seguenti note <span class="fnote">[Chronic. Farfense, P. II, tom. 2 Rer. Ital.]</span>: <i>Pontificatus
domni nostri Benedicti summi pontificis
et universalis octavi papae</i>, ec. <i>quarto,
imperante domno nostro Heinrico piissimo
imperatore Augusto</i>, ec. <i>anno II, Indictione
XIV, quarto die decembris</i>. La lite
era di beni fra Ugo abbate di Farfa,
<i>et domnum Romanum consulem et ducem,
et omnium Romanorum senatorem, atque
germanum praenominati domni pontificis</i>.
Si veggono mentovati in esso placito <i>Johannes
domini gratia urbis Romae praefectus,
Albericus consul germanus praedicti
praesulis</i>, ec. La dignità di prefetto della
città di Roma, sì cospicua negli antichi
secoli, pare che si rimettesse in piedi sotto
gl'imperadori Ottoni. Anche a' tempi
di Pippino e Carlo Magno patrizii di Roma
la medesima illustre dignità ivi si
osserva. Geroo proposto reicherspergense,
scrittore del secolo susseguente <span class="fnote">[Apud Balozium, Miscellan., lib. 5, pag. 64.]</span>,
in una lettera scritta <i>ad Henricum presbyterum
cardinalem</i>, ci avvertì che dai senatori
<span class="pagenum" id="Page_111">[111]</span>
romani si conoscevano le cause civili
solamente, e che <i>grandiora urbis et orbis
negotia longe superexcedunt eorum
judicia, spectantque ad romanum pontificem,
sive illius vicarios, Lino et Cleto
consimiles; itemque ad romanum imperatorem,
sive illius vicarium <span class="smcap lowercase">URBIS PRAEFECTUM</span>,
qui de sua dignitate respicit utrumque,
videlicet domnum papam, cui facit
hominium, et domnum imperatorem, a quo
accipit suae potestatis insigne, scilicet
exertum gladium. Sicut enim hi, quorum
interest exercitum campo ductare, congrue
investiuntur per vexillum, sic non indecenter
ex longo usu praefectus urbis ab imperatoribus
cognoscitur investitus per gladium
contra malefactores urbis exertum.
Praefectus vero urbis desuper sibi dato
gladio tunc legitime utitur ad vindictam
malorum, laudem vero bonorum, quando
exinde tam domno papae, quam domno
imperatori ad honorificandum sacerdotium
et imperium famulatur, promissa vel jurata
utrique fidelitate</i>, ec. Tale era in quei
tempi il governo di Roma e del suo ducato.
Ho io pubblicato un bel placito <span class="fnote">[Rer. Ital. P. II, tom. 1, pag. 11.]</span>,
che ci fa conoscere che <i>Bonifazio</i> marchese,
padre della celebre contessa Matilda,
non meno che del fu marchese <i>Tedaldo</i>
suo padre, signoreggiava in Ferrara.
Fu esso tenuto, <i>pontificatus domni nostri
Benedicti summi pontificis anno quarto,
regni vero Henrici regis, qui antea regnabat,
quam coronam imperii suscepisset,
undecimo</i> (questa è l'epoca del regno di
Italia), <i>sed postquam coronam imperii suscepisset,
secundo, in Dei nomine, die XIV
mensis decembris, Indictione XIV. Ferrariae</i>.
La lite era fra Martino abbate del
monistero di san Genesio di Brescello ed
Ugo vescovo di Ferrara, a cagione del
monistero di san Michele Arcangelo, posto
in essa città di Ferrara. Secondo l'abuso
di quei tempi, si venne all'esibizion
del duello, ma in fine il vescovo si diede
per vinto.
</p>

<p>
<span class="pagenum" id="Page_112">[112]</span>
</p>

<hr />
</div>

<div class="chapter">
<h2 class="hidden" id="MXVI">MXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Benedetto</span> VIII papa 5.</td>
  </tr>
  <tr>
    <td><span class="smcap">Arrigo</span> II re di Germania 15, imperadore 3.</td>
  </tr>
</table>

<p>
Perchè l'anno preciso in cui succedette
un movimento d'armi in Lombardia,
resta incognito, mi fo lecito di riferirlo
qui. L'abbiamo da Arnolfo storico
milanese <span class="fnote">[Arnulfus, Histor. Mediolanens lib. 1, cap. 18.]</span>. Narra egli che il vescovo
d'Asti, perchè favorì le parti del re Ardoino,
cadde in disgrazia dell'Augusto
Arrigo, e però venuto a Milano, quivi sino
alla morte stette ascoso: <i>Dederat imperator,
vivente ipso, et abjecto, episcopatum
cuidam Olderico fratri Mainfredi marchionis
eximii</i>, cioè di Manfredi marchese
di Susa, marito di <i>Berta</i>, figliuola del
marchese <i>Oberto II</i> progenitore dei marchesi
d'Este. <i>Arnolfo</i> arcivescovo di Milano,
non parendo a lui giusta la deposizione
del predetto vescovo, conseguentemente
ricusò di consecrare <i>Olderico</i>, chiamato
in alcuni documenti <i>Alrico</i>. Ma questi
confidando nella potenza sua e del
marchese Manfredi suo fratello, se n'andò
a Roma, dove con false rappresentanze
ottenne dal papa la consecrazione, che
apparteneva di diritto all'arcivescovo di
Milano. Irritato da tali atti Arnolfo arcivescovo,
scomunicò in un concilio esso
Olderico. Poscia, raunato un numeroso
esercito, andò, insieme co' suoi vassalli,
a mettere l'assedio alla città di Asti, e vi
colse dentro non meno Olderico, che il
marchese suo fratello. Si osservi come
in Lombardia si cominciano a raunare
eserciti e a far guerra, senza dipendere
dall'imperadore, nè dai suoi ministri.
Strinse egli tanto quella città, che furono
costretti gli assediati a capitolare come
volle l'arcivescovo. E fu ben dura la capitolazione:
cioè tre miglia lungi da Milano,
<i>nudis incedendo vestigiis episcopus
codicem, marchio canem bajulans, ante fores
ecclesiae beati Ambrosii reatus proprios
devotissime sunt confessi</i>. Per attestato
<span class="pagenum" id="Page_113">[113]</span>
di Ottone frisingense <span class="fnote">[Otto Frisingensis, lib. I, cap. 28 de Reb.
Gest. Frider.]</span>, se qualche nobile
commettea tal fallo che meritasse
la morte, secondo l'antica consuetudine
dei Franzesi e Suevi, <i>ad confusionis suae
ignominiam, canem dei comitatu in proximum
comitatum gestare cogebatur</i>. Depose
Olderico il baston pastorale e l'anello
sopra l'altare di sant'Ambrosio,
che gli furono poi restituiti. E il marchese
Manfredi offerì alla chiesa una buona
somma d'oro. Ciò fatto, coi piedi nudi
per mezzo alla città andarono alla metropolitana,
dove ebbero pace dall'arcivescovo,
clero e popolo. Se crediamo all'Ughelli <span class="fnote">[Ughell., Ital. Sacr., tom. 4 in Episcop.
Astens.]</span>,
Odelrico, ossia Olderico, fu
intruso nell'anno 1008, e nel seguente
legittimamente eletto, laddove Tristano
Calco, il Sigonio e il Puricelli fanno succeduta
questa scena chi nell'anno 1014,
e chi nel 1015 o nel 1016. Il Guichenon <span class="fnote">[Guichenon, Bibliot. Sebus., Centur. II,
cap. 39.]</span>
porta un diploma del regnante
Arrigo Augusto, dato in favore del monistero
di Fruttuaria nell'anno 1014,
in cui fra le altre cose conferma, <i>quae
dederunt Manfredus marchio, et Berta
ejus uxor, et fratres ejusdem Manfredi,
idest Alricus epicopus</i>, ec. Adunque Alrico
ossia Olderico godea nell'anno 1014
pacificamente il vescovato d'Asti. Contuttociò
sembra a me tuttavia scuro il
tempo di tale avvenimento. Perchè, come
mai nell'anno 1008, tempo in
cui era tuttavia vivente e in forze il
re Ardoino, decadde il vescovo d'Asti
che il favoriva; e come potè il re Arrigo
lontano mettere un altro vescovo in
quella città? Arnolfo inoltre dice che
l'imperadore diede quella chiesa ad <i>Olderico</i>.
Arrigo non prese la corona romana
se non nell'anno 1014. E però
altri han creduto che non già Arrigo,
ma Ardoino promovesse Olderico a quella
chiesa. Nè il diploma del Guichenon
è documento esente da difficoltà, mancandovi
<span class="pagenum" id="Page_114">[114]</span>
l'anno dell'imperio e il luogo,
e venendo chiamato Everardo <i>archicappellano</i>,
che negli altri diplomi è detto
<i>archicancelliere</i>. Intorno a ciò nulla io
decido, bastando a noi di tenere la sostanza
del fatto. Ho io rapportato un
placito <span class="fnote">[Antiquit. Ital., Dissert. VI.]</span>, tenuto <i>anno ab Incarnatione
Domini nostri Jesu Christi millesimo sexto
decimo, anno vero imperii domni Henrici
imperatoris tertius, mense hoctubri,
Indictione quartadecima</i>. Il suo principio
è questo: <i>Dum Raginerius marchio et
dux tuscanus placitum celebraret in civitate
Aretina cum Hugone comite ipsius
comitatus, etc</i>. Or vengano moderni scrittori
a volerci persuadere che alcuni anni
prima <i>Bonifazio</i> marchese, padre della
contessa Matilda, era stato creato duca
e marchese della Toscana. Basta questo
documento per farci conoscere che in
ciò s'ingannarono. Noi troviam qui chi
in questi tempi governava la Toscana
coi titoli di duca e di marchese, cioè
<i>Rinieri</i>, da noi anche veduto di sopra.
Nè si toglievano i loro governi ai duchi,
marchesi e conti senza qualche grave delitto.
Vedremo a suo tempo, quando probabilmente
il marchese Bonifazio ottenne
la signoria ossia il governo della Toscana.
Egli in tanto signoreggiava nelle parti
della Lombardia, e specialmente in Mantova,
dove il trovò con <i>Richilda</i>, di lui
moglie, san Simeone romito <span class="fnote">[Vita S. Symeonis, apud Mabill., Saecul. VI,
Benedict., Par. I.]</span>, che da
qualche tempo s'era fermato nel monistero
di Polirone, scuola allora di grande
esemplarità, in tempo che uno di quei
lioni, <i>quos principes magnificentissimo
alebat sumtu ac pompa</i>, era fuggito dal
serraglio con gran terrore dei cittadini,
e fu da quel servo del Signore ricondotto
al suo luogo. Ed appunto nell'anno
presente, come si ha dall'autore contemporaneo
della di lui Vita, esso Simeone
passò al regno dei beati <i>anno dominicae
Incarnationis MXVI, Indictione XIV,
septimo kalendas augusti, romani imperii
<span class="pagenum" id="Page_115">[115]</span>
monarchiam obtinente Henrico primo Augusto,
ducatus quoque principatum triumphante</i>
(parola, a mio credere, scorretta)
<i>Bonifazio glorioso duce ac principe</i>. Trattossi
poi in Roma della di lui canonizzazione,
e resta tuttavia intorno a ciò una
lettera scritta da papa Benedetto VIII
<i>Bonifacio gratia Dei marchioni inclyto</i>.
</p>

<p>
E per conto d'esso papa, di lui si
racconta un fatto strepitoso accaduto in
quest'anno, la cui memoria fu a noi
conservata da Ditmaro <span class="fnote">[Ditmarus, Chron., lib. 7.]</span>. Vennero i
Saraceni con un grande stuolo di navi
alla città di <i>Luni</i>, che allora era della
provincia della Toscana, e la presero,
essendone fuggito il vescovo. Quivi s'annidarono,
scorrendo poi tutto il vicinato,
e svergognando le donne di quei contorni.
Ciò udito, papa Benedetto non perdè
tempo a mettere in armi quanti popoli
potè per terra e per mare, affin di cacciarli.
Spedì un'armata navale davanti
a Luni, affinchè quegli infedeli non potessero
scappare coi loro legni. Ebbe
nondimeno la fortuna di salvarsi a tempo
in una barchetta il re loro, che probabilmente
era Mugetto, occupator della
isola di Sardegna. Gran difesa, grande
strage dei Cristiani fecero per tre dì
quei Barbari; ma finalmente rimasero
rotti, e fu sì ben compiuta la festa, che
neppur un d'essi vi restò che la potesse
contare. Alla loro regina, che fu ivi presa,
neppure si perdonò. La sua conciatura
da testa, ricca d'oro e di gemme,
che ben valeva mille lire, fu inviata in
dono all'imperadore Arrigo dal papa. Il
padre Pagi <span class="fnote">[Pagius, in Critic., Baron.]</span>, dopo aver anch'egli contato
questo avvenimento, aggiugne una
cosa che potrebbe farci maravigliare, se
non sapessimo che non v'ha scrittore,
per grande che sia, il quale non sia soggetto
a prendere dei granchi, ed anche a grossolanamente
ingannarsi: cioè scrive: <i>Luna
autem, hodie Luca appellata, civitas
libera, a qua aliquot loca pendent</i>. Sa
<span class="pagenum" id="Page_116">[116]</span>
ogni Italiano pratico alquanto di storia,
o di geografia, che la città di Luni, da
alcuni secoli scaduta alla sboccatura
della Magra, nulla ha che fare con Lucca,
ed esserci tuttavia il vescovo di Luni,
abitante nella città di Sarzana, con bella
diocesi, diversa dal lucchese. L'impresa
suddetta d'essa città di Luni la credo io
accennata negli Annali pisani colle seguenti
parole <span class="fnote">[Annal. Pisani, tom. 4 Rer. Ital., pag. 107
et 167.]</span>: <i>Anno MXVI Pisani et
Januenses fecerunt bellum cum Mugeto,
et vicerunt illum</i>. Negli altri Annali, ove
è scritto sotto quest'anno: <i>Pisani et Januenses
devicerunt Sardineam</i>, v'ha dell'errore;
e si conosce da quel che siegue,
perciocchè solamente nell'anno
seguente i Pisani e Genovesi andarono
in Sardegna. Alle cose dette di sopra
aggiugne Ditmaro che il re dei Mori, da
me creduto Mugetto, irritato per la perdita
suddetta, inviò al papa un sacco di
castagne, volendo significare che altrettanti
soldati (sarebbono stati ben pochi)
nella state ventura avrebbe spedito contra
dei Cristiani. Il pontefice in contraccambio
gli mandò un sacchetto di miglio,
per fargli conoscere che non era figliuol
di paura. Nè voglio tacere che il soprammentovato
marchese <i>Bonifazio</i> e <i>Richilda</i>
sua moglie (figliuola di <i>Giselberto</i> conte
del sacro palazzo in Italia, e non già di
Giselberto fratello di Cunegonda allora
imperadrice), tutti e due gran cacciatori
di beni e Stati, ricorsero in quest'anno
all'<i>imperadore Arrigo</i> per ottenere la
metà della corte di Trecenta, oggidì sul
Ferrarese, colla metà del castello e sue
dipendenze, <i>sicut a Berengario et Hugone
filiis Sigefredi comitis, nostro imperio rebellantibus
hactenus visa sunt possideri</i>.
Li donò Arrigo ad essa Richilda con un
diploma dato <span class="fnote">[Antiquit. Ital., Dissert. XIX.]</span> <i>anno dominicae Incarnationis
millesimo decimo sexto, Indictione
XIIII anno domni Henrici regni XIII,
imperii ejus III</i>. <i>Actum Panvembero</i> (ossia
Pavemberg, cioè, come voglio credere,
<span class="pagenum" id="Page_117">[117]</span>
in Bamberga). Fu di parere il Sigonio <span class="fnote">[Sigonius, de Regno Italiae, lib. 8.]</span>
che le nozze di Richilda col marchese
Bonifazio seguissero nell'anno 1021.
Ecco quanto prima era contratto il lor
matrimonio. Nè già in occasion d'esse
nozze si fece quella battaglia che viene
accennata da Donizone, come si pensò
il suddetto Sigonio, ma in qualche altra
congiuntura, siccome diremo. Nell'anno
presente sì, per attestato dell'Annalista
sassone <span class="fnote">[Annalista Saxo.]</span>, l'Augusto Arrigo tenne una
gran dieta in Argentina, dove anche si
trovò <i>Rodolfo re di Borgogna</i>, con sottoporre
il suo regno all'imperio romano.
Vo io pensando che allora si stabilissero
quelle tre leggi d'esso Arrigo che si
leggono fra le longobardiche <span class="fnote">[Rer. Ital., P. II, tom. 1.]</span>; giacchè
nella prefazione si dice che furono fatte
<i>in civitate Argentina, quae vulgari nomine
Straburge appellatur</i>, coll'intervento
degli arcivescovi di Milano e di Ravenna,
dei vescovi d'Argentina, Piacenza, Como,
ec., ed anche dei marchesi e conti
d'Italia. Abbiamo inoltre da Lupo Protospata <span class="fnote">[Lupus Protospata, in Chronico.]</span>
che in quest'anno <i>civitas
Salernum obsessa est a Saracenis per mare
et per terram, et nihil profecerunt</i>. Se
si ha a credere a Leone Ostiense <span class="fnote">[Leo Ostiensis, Chron., lib. 2, cap 37.]</span>, fu
in questa occasione che i Normanni, dei
quali parleremo all'anno seguente, capitando
dal viaggio di Terra santa a Salerno,
furono in aiuto di <i>Guaimario III</i>
principe di quella terra, e colla loro prodezza
obbligarono que' Barbari a levare
l'assedio. Ma Guglielmo pugliese, siccome
vedremo, diversamente ne parla.
</p>

<hr />
</div>

<div class="chapter">
<h2 class="hidden" id="MXVII">MXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Benedetto</span> VIII papa 6.</td>
  </tr>
  <tr>
    <td><span class="smcap">Arrigo</span> II re di Germania 16, imperadore 4.</td>
  </tr>
</table>

<p>
Il Tronci ne' suoi Annali pisani, non
so su qual fondamento, scrisse che i Pisani,
<span class="pagenum" id="Page_118">[118]</span>
fatta nell'anno 1014 una grossa
armata, sbarcarono nella Sardegna, vennero
alle mani coll'esercito de' Mori, il
misero in rotta, e s'impadronirono di
quell'isola, dopo esserne fuggito il re di
que' Barbari Mugetto. Meritano ben più
fede gli antichi Annali di Pisa <span class="fnote">[Annal. Pisani, pag. 107 et 167, tom. 6
Rer. Ital.]</span>, che
sotto il presente anno raccontano quell'impresa.
Se n'era tornato in Sardegna
Mugetto, fortunatamente scampato da
Luni, tutto nelle furie contra de' Cristiani
di quell'isola, molti de' quali fece barbaramente
crocifiggere. Erasi anche messo
in pensiero di fabbricar in quell'isola
una forte città. <span class="smcap">Benedetto papa</span> intanto,
che l'avea cominciata bene, volle finirla
meglio. Spedì per suo legato a Pisa il vescovo
d'Ostia, per animare quel popolo
a cacciar fuori di Sardegna Mugetto. Lo
stesso probabilmente fece a Genova, dacchè
confessano gli stessi Annali di Pisa
che anche i Genovesi concorsero a quell'impresa.
Passarono infatti in Sardegna
questi due popoli con tutte le lor forze,
obbligarono Mugetto a salvarsi colla fuga
in Africa, e presero il possesso di quell'isola.
Soggiungono quegli Annali che
il papa investì d'essa Sardegna i Pisani.
Ma non tardò a nascere discordia fra gli
stessi conquistatori, perchè il buon boccone
faceva gola a tutti. Si sforzarono i
Genovesi di cacciarne i Pisani; ma i Pisani,
che in questi tempi erano più forti,
li spinsero fuori di tutta l'isola, e ne restarono
padroni. Tale principio ebbe la
potenza della città di Pisa, tuttochè non
apparisca ch'essa per anche avesse acquistata
la libertà, perchè era tuttavia suggetta
ai duchi, ossia ai marchesi della
Toscana. Cominciò anche in Puglia per
questi tempi una bella danza, che parve
cosa da nulla sul principio, ma ebbe col
tempo delle mirabili conseguenze. Era
venuto, per testimonianza di Guglielmo
pugliese <span class="fnote">[Gullielmus, Apulus, Poem. de Normann.,
lib. I.]</span>, nell'anno precedente dalla
<span class="pagenum" id="Page_119">[119]</span>
Normandia un pugno di quella gente per
sua divozione al monte Gargano, dove
san Michele Arcangelo era in gran venerazione.
Quivi per accidente trovatosi
Melo, quel potente e savio cittadino di
Bari che s'era ribellato a' Greci, appena
ebbe egli adocchiati questi uomini, bella
e nerboruta gente, che tenuto con esso
loro discorso della bellezza di quel paese,
della dappocaggine de' Greci, e della
facilità di vincerli e di farsi gran signori,
gl'invogliò di seco imprendere guerra
in quelle parti contra del dominio greco.
Presero essi tempo, tanto che tornassero
alle lor case ed invitassero altri compagni
all'impresa. Venuti in quest'anno
senz'armi, ne furono ben forniti da Melo,
e dopo aver preso riposo, portarono la
guerra addosso ai Greci. Era allora generale
de' Greci in quelle contrade Turnichio,
appellato da altri Andronico, che
senza dimora uscito in campagna colle
sue forze, <i>mense maii</i>, come ha Lupo Protospata <span class="fnote">[Lupus Protospata, in Chronico.]</span>,
<i>fecit praelium cum Melo et
Nortmannis</i>. Questa prima battaglia pare
che fosse favorevole a Melo. Si tornò a
combattere nel dì 22 di luglio, e, secondo
il testo d'esso Lupo Protospata, benchè
restasse morto nel conflitto Leone
Paziano, che in luogo del catapano Turnichio
comandava l'armata de' Greci,
pure vi restò sconfitto Melo co' Normanni.
Ma forse quel testo è guasto. Guglielmo
pugliese, autore di maggior credito
in questo, attesta che Melo e i Normanni
ne uscirono vincitori, senza raccontar
altro che un solo fatto d'armi. Gran credito
che s'acquistarono con ciò que' pochi,
ma valentissimi Normanni; gran
bottino che fecero. Anche l'Anonimo casinense <span class="fnote">[Anonymus Casinenis, tom. 5, Rer. Ital.]</span>,
ossia Alberico monaco, scrive
sotto il presente anno: <i>Normanni Melo
duce coeperunt expugnare Apuliam</i>.
</p>

<p>
Abbiamo da Girolamo Rossi <span class="fnote">[Rubeus, Histor. Ravenn., lib. 5.]</span> che
un riguardevol placito fu in quest'anno
tenuto in Ravenna da Pellegrino cancelliere
<span class="pagenum" id="Page_120">[120]</span>
e messo <i>Henrici imperatoris</i>, e da
Tadone conte, messo anch'egli del medesimo
Augusto, <i>anno Benedicti papae
quinto, Henrici imperatoris in Italia anno
tertio, die XV februarii, Indictione XV,
Harnaldo gratia Dei sanctissimo et coangelico
archiepiscopo sanctae ravennatis
ecclesiae</i>. In esso placito il suddetto Pellegrino
<i>apprehendens manibus virgam,
misit eam in manibus suprascripto Harnaldus
gratia Dei sanctissimo et coangelico
archiepiscopo, et investivit ipsum et
ecclesiam ravennatem, ex parte Henrici
imperatoris de omni fisco et de omni publicare
ravennate, sive ripae aut portae,
et de comitatu bononiense et comitatu corneliense</i>
(Imola) <i>et comitatu faventino,
et comitatu</i>.... <i>et comitatum ficoclense</i>
(Cervia) <i>cum omni fisci, et publicis eorum
comitatibus</i>, ec. Noi abbiamo bensì presso
del cardinal Baronio i diplomi di Lodovico
Pio, di Ottone I e del regnante Arrigo I
Augusto, ne' quali si veggono confermati
alla Chiesa romana l'esarcato di Ravenna,
il ducato di Spoleti, il ducato di Benevento
con altri paesi. Ma essendosi
per disgrazia perduti gl'originali, e non
rapportandosi se non le copie, suggette a
molte alterazioni, secondo il bisogno e
l'interesse delle persone, non porgono
esse bastante lume per quetar l'intelletto.
E tanto poi meno, se con esse combattono
fatti certi e documenti, sui quali
non cadano sospetti. Già s'è veduta più
d'una pruova che da gran tempo l'esarcato
era divenuto parte del regno d'Italia,
forse per qualche convenzione seguita
fra la santa sede e gl'imperadori. Ne
abbiamo ancor qui una pruova chiara.
Altrettanto pure s'è osservato del ducato
di Spoleti. Per conto poi del ducato di
Benevento, neppur convien disputarne.
E a comprovare quanto s'è detto della
Romagna, servirà anche ciò che scrisse
san Pier Damiano <span class="fnote">[Petrus Damian., in Vita S. Mauri Caesen.,
cap. I.]</span> circa l'anno 1060.
<i>Eo tempore quum adhuc romana Ecclesia
spatiosius multo quam <span class="smcap lowercase">NUNC</span> jura protenderet,
<span class="pagenum" id="Page_121">[121]</span>
et inter cetera caesenate oppidum
possideret</i>, ec. Adunque a' tempi del Damiano
Cesena non apparteneva più al
dominio temporale de' papi. Chi ne fosse
padrone, l'abbiamo già veduto. Ho io
prodotta una carta di livello di un porto,
dato dal soprammentovato <i>Arnaldo</i> arcivescovo
di Ravenna a Pietro abbate della
Pomposa <span class="fnote">[Antiq. Italic., Dissert. LVI.]</span>, creduta da me spettante
all'anno seguente 1018; ma siccome ho
poi avvertito per più esatta collazione
fatta coll'originale, essa appartiene a quest'anno.
Ivi sono le seguenti note: <i>Anno,
Deo propitio, pontificatus domni Benedicti
summi pontificis, et universalis papae
VIII, ec. quinto; sed et imperante
domno Heinrico magno imperatore in Italia
anno quarto, die XX mensis februarii,
Indictione XV</i>. Abbiamo qui l'anno 1017.
Adunque Arrigo I fra gl'imperadori avea
nell'anno 1014 e nel dì 20 di febbraio
già ricevuta la corona imperiale. Di esso
<i>Pietro</i> abbate è fatta menzione nella Vita
di san Guido abbate della Pomposa <span class="fnote">[Mabillon., Saecul. VI Benedict., P. I.]</span>.
In quest'anno parimente s'incontra un
placito <span class="fnote">[Antiquit. Italic., Dissert. V.]</span>, che <i>domnus Adelpeyro dux
istius marchiae Carentanorum, et Rambaldus
comes istius comitatu tervisianense</i>,
unitamente tennero <i>in comitatu tervisianense
in villa Axilo non multum longe ad
castro Axilo, de subtus</i>, in cui contra del
monistero di santa Giustina di Padova fu
decisa una lite in favore del monistero
delle monache di san Zacheria di Venezia.
Abbiamo qui che la nobil terra di
Asolo era in questi tempi del contado di
Trivigi. Leggesi inoltre sotto il presente
anno una donazione <span class="fnote">[Antiquit. Ital., Dissertat. XX.]</span> fatta nel mese
di marzo al monistero di Nonantola da
<i>Bonifacius Marchio, filius bone memorie
Teudaldi, qui fuit itemque marchio, et
Richelda conjuge ejus jugalibus, filia bone
memorie Giselberti, qui fuit comes palatii,
qui professi sumus legem vivere Longobardorum</i>.
</p>

<p>
<span class="pagenum" id="Page_122">[122]</span>
</p>

<hr />
</div>

<div class="chapter">
<h2 class="hidden" id="MXVIII">MXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Benedetto</span> VIII papa 7.</td>
  </tr>
  <tr>
    <td><span class="smcap">Arrigo</span> II re di Germania 17, imperadore 5.</td>
  </tr>
</table>

<p>
Se vogliamo riposar sulla fede di
Girolamo Rossi <span class="fnote">[Rubeus, Histor. Ravenn.]</span>, seguitato dall'Ughelli,
<i>Arnaldo</i> arcivescovo di Ravenna,
fratello dell'Augusto Arrigo, compiè il
corso de' suoi giorni nel 19 di novembre
dell'anno seguente, ed ebbe per successore
<i>Eriberto</i>. Ma, secondo l'Annalista
sassone <span class="fnote">[Annalista Saxo.]</span>, egli mancò di vita nell'anno
presente. Potrebbono le carte pecore dell'archivio
di Ravenna mettere in chiaro
qual di queste asserzioni sia vera. Ed è
da sperarlo, dacchè il padre don Pietro
Paolo Ginanni abbate benedettino con
infaticabil premura va raccogliendo le
antiche memorie di quella città nobilissima.
Aveva anche diligentemente osservato
il signor Sassi <span class="fnote">[Saxius, in Notis ad Sigon. de Regno Ital.]</span> che <i>Arnolfo II</i>
arcivescovo di Milano cessò di vivere, non
già nell'anno 1019, come si pensò il Sigonio,
non già nell'anno 1015, come si
ingegnò di provar l'autore delle annotazioni
all'Ughelli <span class="fnote">[Ughell., Ital. Sacr., tom. 4.]</span>, ma bensì nell'anno
presente 1018. Infatti il suddetto Annalista
sassone sotto quest'anno medesimo
scrive: <i>Mediolanensis archiepiscopus obiit,
et praepositus ejusdem ecclesiae Heribertus
successit</i>, cioè Eriberto <i>de loco Antimiano</i>,
come si ha da' suoi strumenti, arcivescovo
famoso fra quei di Milano, che
fece, siccome vedremo, sudare il ciuffo
all'imperador Corrado. Ch'egli ancora
ottenesse in quest'anno la cattedra milanese,
si compruova con un placito tenuto
in Belasio <span class="fnote">[Antiquit. Italic., Dissert. LXX.]</span>, territorio di Como,
da Anselmo messo dell'imperadore Arrigo,
<i>anno imperii domni Henrici imperatoris
quinto, mense november, Indictione
secunda</i>. Produssi io questo documento
<span class="pagenum" id="Page_123">[123]</span>
come scritto nell'anno 1019. Ora m'avveggo
che appartiene all'anno presente,
perchè l'<i>indizione seconda</i> ebbe principio
nel settembre. Quivi <i>domnus Aribertus
sanctae mediolanensis ecclesiae archiepiscopus,
et Albericus sanctae cumensis
ecclesiae episcopus</i>, citati e presenti, cedono
alle loro pretensioni sopra certe
terre in favore del monistero di sant'Ambrosio
di Milano, e del suo abbate Gotifredo.
Erano gli Augusti greci adirati non
poco contra di Melo ribello del loro imperio,
per la guerra da lui mossa in compagnia
de' Normanni contro la Puglia di
lor giurisdizione. Però, secondochè s'ha
da Lupo Protospata <span class="fnote">[Lupus Protospata, in Chron.]</span>, spedirono in
quest'anno al comando delle lor armi in
Italia, ossia per loro catapano o capitano,
Basilio soprannominato <i>Bugiano</i>, uomo
di gran senno ed attività. Romoaldo
salernitano <span class="fnote">[Romualdus Salern., Chron., tom. 7 Rer.
Ital.]</span> scrive che costui portò
seco un gran tesoro, cioè il principal
nerbo per ben fare la guerra. Aggiugne
dipoi ch'esso Basilio <i>anno MXIII</i> (va
scritto <i>MXVIII</i>), <i>Indictione I</i>, fece rifabbricar
nella Puglia l'antica città di <i>Ecana</i>
(si dee scrivere <i>Eclana</i>), che anticamente
ebbe i suoi vescovi, e le impose il nome di
Troia. Noi sappiamo da Mario mercatore
e da altri antichi scrittori che Giuliano
fiero difensor di Pelagio, e confutato nei
suoi mirabili libri da santo Agostino, fu
<i>vescovo eclanense</i>. Camillo Pellegrino
pretese che la moderna città di Frigento
sia succeduta all'antichissima Eclana.
L'Olstenio e il cardinal Noris <span class="fnote">[Noris., Hist. Pelagian., lib. I, cap. 18.]</span>, crederono
che Eclana fosse il luogo appellato
poscia <i>Quintodecimo</i>. Sembra ora che si
possa con più fondamento aderire alla
opinione di Romoaldo salernitano,
autore vivuto cinquecento anni prima
e pratico di que' paesi, allorchè attesta
che la moderna città di Troia fu
l'antica Eclana, o vogliam dire Eclano.
Oltre a questa città fabbricò il suddetto
<span class="pagenum" id="Page_124">[124]</span>
Basilio <i>Draconaria</i>, <i>Fiorentino</i>, ed
altri luoghi forti nella provincia che oggidì
si nomina <i>Capitanata</i>. Aggiugne il
già citato Protospata che <i>Ligorius Tepotriti</i>
(leggo <i>Tepotiriti</i>, cioè conservatore
del luogo) <i>fecit praelium Trani, et occisus
est ibi Joannatius Protospata. Et Romoald
captus est, et in Constantinopolim
deportatus est.</i> Sono scure tali notizie,
ma bastano a farci comprendere la continuazion
della guerra in Puglia fra i
Greci e i Pugliesi ribellati. Viene citata
sotto il presente anno dal padre Mabillone <span class="fnote">[Mabill., in Annal. Benedictin. ad hunc ann.]</span>
una donazione <i>fatta da Giovanni
duca</i> e console di Gaeta al monistero di
san Teodoro di quella città: il che ci fa
conoscere chi fosse allora principe di
Gaeta.
</p>

<hr />
</div>

<div class="chapter">
<h2 class="hidden" id="MXIX">MXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Benedetto</span> VIII papa 8.</td>
  </tr>
  <tr>
    <td><span class="smcap">Arrigo</span> II re di Germania 18, imperadore 6.</td>
  </tr>
</table>

<p>
Sotto il presente anno scrive Ermanno
Contratto <span class="fnote">[Hermannus Contract., in Chronico, edit.
Canis.]</span> che <i>Conradus adolescens
filius Conradi quondam ducis Carentani</i>
(e marchese ancora della marca
di Verona) <i>auxiliante patruele suo Conrado,
postea imperatore, Adalberonem tunc
ducem Carentani apud Ulmam pugna victum
fugavit</i>. Abbiam veduto di sopra
che questo Adalberone era anch'egli duca
di Carintia, e insieme marchese di Verona.
L'aveva con lui il giovinetto Corrado,
quasichè gli avesse Adalberone
rubati quegli Stati che, se non di giustizia,
almeno per introdotto costume doveano
toccare a lui dopo la morte del
padre suo Corrado. È da credere che
Adalberone possedesse ancora degli Stati
in Germania, e che per cagion d'essi tra
lor seguisse il conflitto suddetto. Per attestato
di Lupo Protospata <span class="fnote">[Lupus Protospata, in Chronico.]</span>, Bugiano
generale dei Greci venne a battaglia in
<span class="pagenum" id="Page_125">[125]</span>
questo medesimo anno circa il dì primo
d'ottobre coll'armata di Melo, e gli diede
una rotta tale, che non potè più risorgere.
Leone ostiense <span class="fnote">[Leo Ostiensis, Chronic., lib. 2, cap. 37.]</span> lasciò scritto
che Melo col soccorso de' Normanni avea
dinanzi riportate tre vittorie de' Greci
<i>primo apud Arenolam, secundo apud civitatem</i>
(<i>Marsicum</i> la chiama Angelo della
Noce), <i>tertio apud Vaccariciam campestri
certamine dimicans, tribus eos vicibus vicit,
multosque ex his interficiens, et usque
Tianum eos constringens, omnes ex hac
parte, quas invaserant, Apuliae civitates
et oppida recepit. Quarta demum pugna
apud Cannas Romanorum clade famosas,
Bojani catapani insidiis et ingeniis</i> (macchine
di guerra) <i>superatus, universa, quae
facile receperat, facilius perdidit</i>. Appresso
racconta, essere stata fama che di dugentocinquanta
Normanni, aiutatori di
Melo, non ne rimanessero in vita se non
dieci, e che la vittoria nondimeno costò
ben cara ai Greci. Melo disperato, non
sapendo più dove rivolgere le sue speranze,
dopo avere raccomandato i pochi
Normanni, che gli restavano, a <i>Guaimario
III</i> principe di Salerno, e a <i>Pandolfo
IV</i> principe di Capua, imprese il viaggio
di Germania, o per muovere l'imperadore
Arrigo a venire in persona in Italia,
o almeno per ottenere da lui un poderoso
soccorso di milizie. Ecco come di
quest'ultimo fatto d'armi parla Guglielmo
pugliese <span class="fnote">[Guilielmus Apulus, de Norman., lib. 1.]</span>.
</p>

<div class="poem">
<p><i>Vicinus Cannis qua defluit Aufidus amnis,</i></p>
<p><i>Circiter octobris pugnatur utrimque calendas,</i></p>
<p><i>Cum modica non gente valens obsistere Melus,</i></p>
<p><i>Terga dedit magna spoliatus parte suorum,</i></p>
<p><i>Et puduit victum patria tellure morari.</i></p>
<p><i>Samnites adiit superatus, ibique moratur,</i></p>
<p><i>Post Alemannorum petiit suffragia regis</i></p>
<p><i>Henrici, solito placidus qui more precantem</i></p>
<p><i>Suscipit, auxilii promittens dona propinqui.</i></p>
</div>

<p>
Leggesi una cessione fatta delle decime
di quattro pievi al vescovato di
Cremona <span class="fnote">[Antiq. Ital., Dissert. VI.]</span> da <i>Bonefacius marchio filius
<span class="pagenum" id="Page_126">[126]</span>
quondam Teotaldi itemque marchio, et
Richilda filia quondam Giselberti comitis</i>,
nell'anno presente. Bonifazio è il padre
della contessa Matilda. Vo io credendo
che appartenga ancora all'anno presente
un diploma, spedito dall'imperadore Arrigo
in favore del monistero di Monte
Casino e dell'abbate Atenolfo <span class="fnote">[Gattola, Hist. Monast. Casinens. P. I.]</span>. Le
note son queste: <i>Datum III idus julii, anno
dominicae Incarnationis millesimo vigesimo,
Indictione secunda, anno domni
Heinrici regis decimo septimo, imperii vero
ejus quinto. Actum Radesbone.</i> Se crediamo
al padre Gattola, il diploma è originale;
ma io ho pena a crederlo. <i>La indizione
seconda</i> accenna l'anno presente.
Come poi sia l'anno MXX, se non ricorriamo
all'anno pisano, non si sa capire.
E resta poi da mostrare come in Germania
avesse luogo l'era pisana. Posto
ancora che sia l'anno nostro <i>MXIX</i>, non
si accorda con esso l'<i>anno XVII</i> del regno,
nè il quinto dell'imperio.
</p>

<hr />
</div>

<div class="chapter">
<h2 class="hidden" id="MXX">MXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXX</span>. Indiz. <span class="smcap lowercase">III</span>.</td>
  </tr>
  <tr>
    <td><span class="smcap">Benedetto</span> VIII papa 9.</td>
  </tr>
  <tr>
    <td><span class="smcap">Arrigo</span> II re di Germania 19, imperadore 7.</td>
  </tr>
</table>

<p>
L'anno fu questo in cui<i> papa Benedetto
VIII</i> andò in Germania a trovar
l'imperadore Arrigo, che l'aspettava in
Bamberga. Il Sigonio, il Baronio, l'Hoffmanno,
e soprattutto il padre Pagi hanno
preteso che questa andata del pontefice
accadesse nell'anno precedente 1019,
e che mal si sieno apposti coloro che la
riferiscono all'anno presente, con citare
per la loro sentenza Lamberto da Scafnaburgo,
Mariano Scoto, gli Annali d'Ildeseim
e l'abbate Urspergense. Ma non
ha fatta assai riflessione il padre Pagi a
questo punto di storia. Mariano Scoto,
se ben si guarda, a quest'anno <span class="fnote">[Marianus Scotus, in Chron.]</span> appunto
parla del viaggio di papa Benedetto.
E si conosce che le stampe hanno alterato
i testi di Lamberto e dell'Urspergense,
<span class="pagenum" id="Page_127">[127]</span>
e degli Annali d'Ildeseim. Dico, si
conosce, perchè ivi la morte di sant'Eriberto
arcivescovo di Colonia si mira nei
loro testi stampati all'anno 1020, quando
è fuor di dubbio che avvenne nell'anno
1021, come confessa lo stesso padre
Pagi. Però gli autori suddetti si dee credere
che abbiano posta l'andata del papa
nel presente anno 1020, e nel seguente
la morte di sant'Eriberto. Che poi veramente
il papa in quest'anno si portasse
a Bamberga, l'abbiamo da Ermanno
Contratto <span class="fnote">[Ermannus Contractus, in Chron., edition.
Canisii.]</span> nell'edizion migliore e più
copiosa del Canisio, da Sigeberto <span class="fnote">[Sigebertus, in Chron.]</span>, dall'Annalista
sassone <span class="fnote">[Annalista Saxo.]</span>, dal Cronografo
sassone <span class="fnote">[Chronographus Saxo.]</span>, da Alberico monaco dei tre
Fonti e da altri storici. Lo stesso si scorge
dell'antica Vita dello stesso santo Arrigo <span class="fnote">[Vita S. Henrici inter Acta Sanctor. Bolland.,
ad diem 14 julii.]</span>
pubblicata dal Gretsero e da altri.
Quivi è scritto che il papa invitato
dall'imperadore, <i>in proximo aprili Alemanniam
intravit, omnibusque civitatibus
illius regionis peragratis, tempore, quo
condixerat, Babengerg locum adire disposuit.
Venit ergo V feria majoris hebdomadae,
hora sexta, sacris pontificalibus vestimentis
indutus</i>, ec. Questo minuto racconto
fa conoscere che l'autor d'essa
vita prese un tal fatto da buone notizie,
e probabilmente da quella che scrisse
Adelboldo, giunta a noi troppo mancante.
Ma se papa Benedetto entrò d'aprile
in Alemagna, ed arrivò nel giovedì santo
a Bamberga, adunque nell'anno presente
arrivò colà, e non già nel precedente.
Perciocchè nell'anno 1019 la Pasqua
cadde nel dì 20 di <i>marzo</i>, e in quest'anno
si celebrò essa nel dì 17 d'<i>aprile</i>. Nè
voglio tacere che viene anche citata la
Vita di san Meinwerco vescovo di Paderbona <span class="fnote">[Vita S. Meinwerci apud Leibnitium, tom. 1,
Scriptor. Brunswic.]</span>,
per comprovar l'opinione
<span class="pagenum" id="Page_128">[128]</span>
dei suddetti sostenitori dell'anno 1019.
Ma quella Vita, quando anche dicesse ciò
che pretendono, essendo scritta nel secolo
susseguente, non può chiamarsi un
testimonio infallibile di quel che cerchiamo.
Oltre di che, fors'anche quella va
d'accordo coll'opinione mia, scorgendosi
che il medesimo autore all'anno susseguente
mette il passaggio a miglior vita
del suddetto santo Eriberto, ii qual pure
viene stabilito nell'anno 1021. Fra l'altre
cose che aggiugne l'autore della Vita
suddetta di santo Arrigo imperadore,
racconta che nel mattutino di Pasqua il
<i>patriarca d'Aquileia</i> recitò la prima lezione,
l'<i>arcivescovo di Ravenna</i> la seconda,
e il <i>papa</i> la terza. E che poscia il
pontefice medesimo <i>VIII kalendas maii
basilicam in honore sancti Stephani consecravit</i>;
e lo stesso ancora abbiamo dall'autor
della Vita di san Meinwerco. Il
dì 24 d'aprile qui enunziato più s'accorda
colla mia suddetta opinione. Saggiamente
osservò il cardinal Baronio che
fra i motivi per li quali andò volentieri
papa Benedetto, ancor quello vi dovette
essere di commuovere l'Augusto Arrigo
a condurre o spedire una buona armata
per far argine ai progressi dei Greci.
Circa il dì primo di ottobre nell'anno
precedente era succeduta, come dicemmo,
la disfatta del picciolo esercito di
Melo. Tutto perciò andava a seconda dei
Greci, i quali non solamente ricuperarono
quanto aveano perduto, ma eziandio
ritirarono nel loro partito <i>Pandolfo II</i>,
principe di Capua. Scrive l'Ostiense <span class="fnote">[Leo Ostiensis, Chron., lib. 2, cap. 38.]</span>:
<i>Quum capuanus princeps latenter faveret
constantinopolitano Basilio, fecit interim
fieri claves aureas, et misit ad illum, tam
se, quam civitatem capuanam, immo universum
principatum ejus per haec imperio
contradens</i>.
</p>

<p>
Davano negli occhi e gran gelosia
recavano a papa Benedetto questi maneggi
ed avanzamenti de' Greci, che stendevano
il loro dominio fino ad Ascoli; e
<span class="pagenum" id="Page_129">[129]</span>
se mettevano il piede anche sopra il principato
di Capua, già se li sentiva alle
porte di Roma. Nè era già da sperare
che i greci Augusti avessero voluto lasciare
ai papi, se si fossero impadroniti
di Roma, quella signoria che, secondo i
patti cogl'imperadori d'Occidente, da più
di due secoli godevano. Però dovette il
buon papa sollecitare, per quanto potè,
l'Augusto Arrigo ad impiegar le sue forze
contra di quella nazione, nemica ancora
dei Latini, la quale aspirava allora
a dei gran voli. Abbiamo anche da Glabro <span class="fnote">[Glaber, Chronic., lib. 3, cap. 1.]</span>
che Rodolfo normanno fuggito
da Normandia a Roma con alquanti
compagni, andò a trovar papa Benedetto
VIII per contargli i suoi guai. Ma il
papa <i>coepit ei querelam exponere de Graecorum
invasione romani imperii</i>, e indusse
que' Normanni a militar contra di loro.
Portò intanto la disgrazia che Melo
trovandosi in Germania per muovere
quella corte contra de' Greci, infermatosi
quivi nell'anno presente, cessò di vivere.
L'abbiamo da Lupo Protospata <span class="fnote">[Lupus Protospata, in Chronico.]</span>; e
Guglielmo pugliese <span class="fnote">[Guilielmus Apulus, lib. i, de Normann.]</span> l'attesta anch'egli
scrivendo d'esso Melo, e dell'onore fattogli
alla sepoltura, le seguenti parole:
</p>

<div class="poem">
<p><i>At Melus regredi praeventus morte nequivit;</i></p>
<p><i>Henricus sepelit rex hunc, ut regius est mos;</i></p>
<p><i>Funeris exsequias comitatus ad usque sepulcrum,</i></p>
<p><i>Carmine regali tumulum decoravit humati.</i></p>
</div>

<p>
Nella Cronica del Protospata egli è
appellato <i>dux Apuliae</i>, nè senza ragione.
Questo titolo gliel diede l'Augusto Arrigo
per premio del già operato, e per animarlo
ad operare di più: il che è da avvertire
per intendere se gli Augusti avessero
donato ai papi il ducato di Benevento;
e con ciò va concorde il suddetto
passo di Glabro col seguente. Abbiamo
nella Vita di esso santo imperadore <span class="fnote">[Vita S. Henrici, cap. 3, in Actis Sanct. ad
diem 14 julii.]</span>,
<span class="pagenum" id="Page_130">[130]</span>
benchè non con tutta l'esattezza, che
esso imperadore <i>Apuliam a Graecis diu
possessam, romano imperio recuperavit,
et eidem provinciae Ismaelem</i> (vuol dire
Melo) <i>ducem praefecit, qui postea in babenbergensi
loco mortuus, et in capitulo
majoris monasterii sepultus requiescit in
Domino</i>. Oltre a ciò, sappiamo dal Protospata
che in quest'anno i Saraceni assediarono
la città di <i>Bisignano</i>, e la sottomisero
al loro dominio: sicchè e Greci
e Mori malmenavano forte quelle contrade.
Specialmente poi in questi tempi
si studiavano i principi e gran signori di
pelare or soavemente or violentemente
le chiese. La maniera soave era quella
di prendere i loro beni e castella a livello
con promettere un annuo canone, e
intanto donar qualche terra in proprietà
ad essi luoghi sacri, per indurre i vescovi
e gli abbati col picciolo presente vantaggio
a livellar essi beni, l'usufrutto dei
quali mai più non soleva arrivare a consolidarsi
col diretto dominio. Uno dei
gran cacciatori di tali beni già ho detto
che era il <i>marchese Bonifazio</i>, padre poscia
della gloriosa contessa Matilda. Può
essere motivo di stupore l'osservare
quante castella, corti, chiese, ec. egli carpisse
al solo vescovato di Reggio. Ne ho
io pubblicata la lista <span class="fnote">[Antiquit. Ital., Dissert. XXXVI.]</span>. Altrettanto, o
poco meno, dovette egli fare co' vescovi
di Modena, Parma, Cremona, Mantova,
ed altre città circonvicine. Ed in questo
anno appunto egli ottenne a livello da
<i>Warino</i> ossia <i>Guarino</i> vescovo di Modena
<i>medietatem de monte uno, qui dicitur
Barelli, ubi antea castrum edificatum
fuit, cum fossatum in parte circumdatum</i>.
</p>

<hr />
</div>

<div class="chapter">
<h2 class="hidden" id="MXXI">MXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Benedetto</span> VIII papa 10.</td>
  </tr>
  <tr>
    <td><span class="smcap">Arrigo</span> II re di Germania 20, imperadore 8.</td>
  </tr>
</table>

<p>
Ardevano di voglia i Greci di aver
in lor mano <i>Datto</i>, che già dicemmo uno
dei principali della Puglia ribellati alla
<span class="pagenum" id="Page_131">[131]</span>
lor signoria, e parente del defunto Melo.
Dopo l'infelice battaglia di Canne, per
attestato dell'Ostiense <span class="fnote">[Leo Ostiensis, lib. 2, cap. 37 et 38.]</span>, s'era egli ritirato
colla sua famiglia sotto la protezione
di Atenolfo abbate di Monte Casino. Ma
poscia papa Benedetto VIII, perchè il conosceva
fedele all'imperadore Arrigo, il
mise alla custodia della torre del Garigliano,
<i>quam idem papa tunc retinebat</i>,
con alcuni Normanni. Che fece il catapano
greco <i>Boiano</i> (lo stesso è che <i>Bugiano</i>)
per averlo? Guadagnò con danari
<i>Pandolfo II principe</i> di Capua, acciocchè
gli permettesse di prendere il misero Datto.
All'improvviso dunque arrivato colle
sue soldatesche sotto quella torre, cominciò
a tormentarla con assalti e macchine.
Per due giorni si difesero quei di dentro,
ma in fine colla torre rimasero presi.
Alle preghiere dell'abbate Atenolfo, lasciò
Bugiano la libertà ai Normanni; ma <i>Datto</i> <span class="fnote">[Lupus Protospata, in Chronico.]</span>
fra le catene e sopra un asinello
condotto a Bari nel dì 15 di giugno, a
guisa de' parricidi, chiuso in un sacco di
cuoio, fu gittato in mare. Secondo gli Annali
di Pisa <span class="fnote">[Annal. Pisani, tom. 6 Rer. Ital.]</span>, avea Mugetto re de' Mori,
oppure, come io credo, corsaro potente,
preso nell'anno precedente castel Giovanni
(forse in Sardegna) che era sotto
l'arcivescovo di Milano. Nell'anno presente
poi con poderosa armata di navi
tornò in Sardegna. Allora i Pisani, tirati
in lega i Genovesi contra di questo comune
nemico, fatto un grande sforzo di
navi e di gente, il cacciarono dall'isola,
e maggiormente poscia attesero a stabilirsi
e fortificarsi in quella vasta isola. Il
ricco tesoro d'esso Mugetto, venuto alle
lor mani, fu da essi ceduto ai Genovesi
in pagamento delle loro spese e fatiche.
Il Tronci storico pisano scrive <span class="fnote">[Tronci, Annal. Pisan.]</span> che
Mugetto in quest'anno s'impadronì di
nuovo della Sardegna, e che nel seguente
ne fu cacciato. E qui combattono gli storici
di Pisa con quei di Genova, pretendendo
<span class="pagenum" id="Page_132">[132]</span>
i primi che niun diritto acquistassero
i Genovesi sopra la Sardegna, e gli
altri sostenendo il contrario; intorno a
che li lasceremo duellare. Se parimente
vogliam credere al Tronci suddetto, i Pisani
divisero poi quell'isola in quattro
giudicati, <i>che furono dati in governo a
quattro nobili pisani</i>, cioè di <i>Cagliari</i>, di
<i>Gallura</i>, di <i>Arborea</i> e di <i>Torri</i>, volgarmente
detto <i>Sasseri</i>. E tali <i>giudici arrivarono
a tanto fasto, che furono anche nominati
regi, e le loro mogli regine</i>. Ma temo
io forte che non sieno assai sicure tali notizie,
dappoichè ho altrove fatto vedere <span class="fnote">[Antiquit. Ital., Dissert. V et XXXII.]</span> che
in questo medesimo secolo vi era in Sardegna
la division dei giudicati, e che quei
giudici usavano anche liberamente il titolo
di re: il che punto non conviene a chi
unicamente fosse stato governatore di
quelle contrade per la repubblica pisana.
Oltre di che, non v'ha negli atti di quei
giudici o re menomo vestigio di dipendenza
da Pisa. Anzi da un fatto narrato
dall'Ostiense <span class="fnote">[Leo Ostiensis, Chron. lib. 3, cap. 23.]</span> circa l'anno 1063 si
scorge che i Pisani miravano con invidia
i Sardi, ed aveano nemicizia con Barasone
re di quell'isola. Però si può sospettare
che molto più tardi la potenza dei
Pisani fissasse il piede nella Sardegna; o
almeno meriterebbe questo punto d'essere
più sodamente chiamato ad esame.
L'insulto fatto alla torre del Garigliano,
colla presa e morte crudele di Datto, dovette
far rinforzare le istanze e preghiere
di papa <i>Benedetto VIII</i> all'Augusto <i>Arrigo</i>,
perchè accorresse alla difesa dell'Italia
orientale che era in manifesto pericolo
di perdersi. Perchè Arrigo, siccome
scrive Leone ostiense <span class="fnote">[Idem, ibidem, lib. 2.]</span> <i>reputans secum,
fore ut Graeci amissa Apulia ac principatu,
Romam quoque maturarent, Italiamque totam
simul amitteret</i>, determinò di tornare,
e ben armato, in Italia. Comunemente
il Sigonio, il Baronio, il padre Pagi ed
altri hanno scritto ch'egli venisse solamente
nell'anno seguente.
</p>

<p>
<span class="pagenum" id="Page_133">[133]</span>
Ma si ha a tenere per certo che la sua
calata fu nell'autunno dell'anno presente,
sotto il quale Ermanno Contratto <span class="fnote">[Ermannus Contract., edition. Canisii.]</span>
<i>racconta che Henricus imperator in Italiam
expeditionem movit</i>. E l'Annalista sassone <span class="fnote">[Annalista Saxo apud Eccardum.]</span>
aggiugne ch'egli <i>Natale Domini
celebravit in Italia</i>. Abbiamo inoltre documenti
che ce ne assicurano. Ho io prodotto
un insigne placito <span class="fnote">[Antichità Estensi P. 1, cap. 14.]</span>, da lui stesso
tenuto in Verona, <i>anno praedicti Domni
Heinrici gloriosissimi imperatoris Deo propicio,
hic in Italia, octavo, sexta die mensis
decembris, Indictione V</i>, cominciata nel
settembre di quest'anno. Degno è d'essere
rapportato qui il principio di quell'atto:
<i>Dum in Dei nomine foris, et non
multum longe urbis veronensis, in solario
proprio beatissimi sancti Zenonis confessori
Christi, quod est constructum juxta praedictum
monasterium sancti Zenonis confessoris
Christi, in caminata dormitoria
ad regalem imperium in judicio resideret
domnus gloriosissimus Heinricus Romanorum
imperator Augustus, unicuique justitias
faciendas, hac deliberandas, residentibus
cum eo domnus Popo sanctae aquilejensis
ecclesiae patriarcha</i>. Fermiamoci
qui per dire che non meritava censura il
Sigonio, per avere scritto che Arrigo passò
in Italia <i>cum Piligrino coloniensi, et
Poppone aquilejensi praesulibus</i>, con pretendersi
che non Poppone patriarca di
Aquileia, ma bensì <i>Poppone</i> allora arcivescovo
di Treveri, ignorato dal Sigonio,
quegli fosse che accompagnò in tale spedizione
l'imperadore. Perchè l'Ostiense
chiamò <i>arcivescovo</i> questo Poppone, perciò
si è creduto che sbagliasse il Sigonio.
Il Browero <span class="fnote">[Brovverus, Annal. Trevirens., tom. I.]</span> anch'egli (e poscia il padre
Mabillone <span class="fnote">[Mabillon., in Annal. Benedictin.]</span>), fondato solamente
sopra quella parola dell'Ostiense, quasichè
il patriarca d'Aquileia non fosse anch'egli
arcivescovo, si figurò che il suo
Poppone venisse in Italia, e seco menasse
<span class="pagenum" id="Page_134">[134]</span>
un grosso corpo di truppe. Ma noi qui
abbiam chiaramente <i>Poppone patriarca
d'Aquileia</i> al corteggio dell'imperadore,
e non già l'arcivescovo di Treveri, e però
salda saldissima resta l'asserzion del
Sigonio. Seguitano le parole del placito:
<i>Pelegrinus coloniensis, Eribertus mediolanensis,
sanctarum dei ecclesiarum archiepiscopis,
Johannes veronensis, Leo vercellensis,
Siginfredus placentinus, Henricus
parmensis, Arnaldus tervianensis</i> (di Trivigi),
<i>Ermingerius cenedensis, Rigizo feltrensis,
Ludovicus bellunensis, Ugo marchio</i>,
ec. De' marchesi d'Italia non si trovò
in tale occasione a corteggiare Arrigo,
se non <i>Ugo</i>, uno degli antenati della casa
d'Este, di cui tornerà occasion di parlare.
Fra i pochi che sottoscrissero, si legge
ancora <i>Ugo marchio</i>. Era, come abbiam
veduto, l'imperadore in Verona nel dì 6
di dicembre. Io il trovo nel dì 10 d'esso
mese in Mantova, ciò constando da un
suo diploma, dato da esso Augusto in favore
d'<i>Itolfo</i> vescovo di quella città, e da
me pubblicato <span class="fnote">[Antiquit. Ital., Dissert. LXXIII.]</span>, le cui note guaste, da
me allora non esaminate, conviene ora
raddirizzare. Tali sono esse nella copia
ch'io n'ebbi: <i>Data IIII idus decembris,
Indictione V, anno dominicae Incarnationis
MXX, anno domni Heinrici regnantis
XVIII, imperii vero VII. Actum Mantuae
in palatio ejusdem episcopi</i>. L'indizione
V cominciata nel settembre ci dà
a conoscer che nell'originale sarà stato
scritto <i>anno dominicae Incarnationis MXXI</i>,
ec. <i>regnantis XX, imperii VIII</i>.
</p>

<hr />
</div>

<div class="chapter">
<h2 class="hidden" id="MXXII">MXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Benedetto</span> VIII papa 11.</td>
  </tr>
  <tr>
    <td><span class="smcap">Arrigo</span> II re di Germania 21, imperadore 9.</td>
  </tr>
</table>

<p>
Nel gennaio dell'anno presente col
suo poderoso esercito continuò l'Augusto
Arrigo il suo viaggio alla volta della Puglia <span class="fnote">[Leo Ostiensis. Chron., lib. 2, cap. 39.]</span>.
Per la marca di Camerino inviò
<span class="pagenum" id="Page_135">[135]</span>
il patriarca Poppone con quindicimila
combattenti contra de' Greci; e per quella
di Spoleti e del ducato romano spedì
Piligrino, ossia Piligrimo arcivescovo di
Colonia, con altri ventimila armati verso
Monte Casino e verso Capua, ad oggetto
di prendere Atenolfo abbate e il principe
di Capua <i>Pandolfo IV</i> suo fratello, amendue
proclamati come segreti fautori dei
Greci, e che avessero tenuta mano alla
morte di Datto. L'abbate non volle aspettar
questo turbine, e se ne fuggì ad
Otranto con disegno di passare a Costantinopoli.
Ma imbarcatosi e colto da una
fiera burrasca, lasciò con tutti i suoi la
vita in mare. Saputasi dall'arcivescovo la
di lui fuga, per timore che <i>Pandolfo</i> principe
non gli scappasse dalle mani, con
isforzata marcia arrivò sotto Capua, e la
cinse d'assedio. Allora Pandolfo, che sapea
d'essersi colle sue iniquità comperato
l'odio dei Capuani, anzi era informato
che macchinavano di tradirlo, la fece da
disinvolto; ed affidato si venne a mettere
in mano dell'arcivescovo Piligrino, con
dire che gli dava l'animo di giustificarsi
delle imputazioni disseminate contra di
lui. Intanto l'Augusto Arrigo era passato
all'assedio di Troia, città che, quantunque
non fossero per anche terminate le
incominciate fortificazioni, pure tante
n'avea, e sì copioso presidio di Greci,
che si accinse ad una gagliarda difesa.
Sotto a quella città fu a lui presentato il
principe di Capua, il quale poco mancò
che non vi lasciasse la testa, perchè condannato
a morte dal pieno consiglio. Ma
cotanto si adoperò l'arcivescovo di Colonia,
geloso del salvocondotto a lui dato,
che gli guadagnò la vita. Posto nondimeno
in catene, fu dipoi menato prigione
in Germania. Ma non si dee tralasciare,
che prima d'imprendere l'assedio
di Troia, l'imperadore Arrigo, per attestato
di Lupo Protospata <span class="fnote">[Lupus Protospata, in Chron.]</span>, giunse di
marzo a Benevento, dove da <i>Landolfo</i>
principe, e, come lasciò scritto
<span class="pagenum" id="Page_136">[136]</span>
Epidanno <span class="fnote">[Hepidannus, Annal. brev. inter Scriptor.
Rer. Alem.]</span>, <i>a Beneventanis gratulantibus honorifice
ac magnifice suscipitur</i>, e fu riconosciuto
ivi per sovrano. Di questo
ancora ci restano buone testimonianze
ne' documenti di quelle contrade, vedendosi
il suo nome nei pubblici contratti
d'allora, e trovandosi dei placiti tenuti
da lui per l'amministrazione della giustizia
in quelle parti. Uno di questi si legge
nella Cronica del monistero del Volturno <span class="fnote">[Chronic. Vulturn., P. II, tom. 1 Rer. Ital.]</span>,
tenuto <i>in territorio beneventano
in locum, qui nominatur ad Campum
de Petra, ibique in praesentia domni Henrici
serenissimi imperatoris</i>, ec. Fu scritto
quel giudicato <i>anno ab Incarnatione
Domini nostri Jesu Christi sunt MXXII, et
imperante domno Henrico serenissimo imperatore
Augusto, anno imperii ejus, Deo
propitio in Italia octavo, et dies mense februarii
per Indiction. IV</i> (scrivi <i>V</i>). <i>Actum
in territorio beneventano</i>. Un altro placito
tenne nel mese di marzo di quest'anno
in Balva <i>domnus Ambrosius, qui est missus
et capellanus domni Henrici imperatoris
Augusti</i>. Un altro parimente in essa
Cronica si legge, tenuto nell'<i>aprile</i> dell'anno
presente da <i>Leone</i> vescovo di Vercelli,
e da un altro vescovo deputati <i>a
praeclara potestate serenissimi Einrici Augusti,
in territorio beneventano juxta ecclesiam
sancti Petri apostoli, situs propinquo
hanc Beneventi civitatem</i>, ec. Ci
fa anche vedere un diploma d'esso Augusto
in favore del monistero di santa
Sofia di Benevento, rapportato dall'Ughelli <span class="fnote">[Ughell., Ital. Sacr., tom. 8 in Archiepisc.
Benev.]</span>,
che il medesimo soggiornava in
Benevento <i>VI idus martii</i>. Posesi dunque
l'imperadore all'assedio della città di
Troia, valorosamente difesa da quei cittadini
e dalla guarnigione greca, di modo
che per tre mesi convenne tener ivi il
campo con gran disagio degli assedianti
e non minore degli assediati. Radolfo
Glabro <span class="fnote">[Glaber, Hist., lib. 3, cap. 1.]</span>, storico di questi tempi, descrive
<span class="pagenum" id="Page_137">[137]</span>
un tal assedio. Era tormentata la
città dai mangani e da altre macchine di
guerra. Uscirono i cittadini, e ne fecero
un falò: perlochè montato forte in collera
l'imperadore, fece prepararne dell'altre
coperte di crudo cuoio, e continuar
le offese. Indarno furono invitati i
difensori alla resa con buone condizioni:
s'ostinarono essi, perchè lor si faceva
credere imminente un gagliardo soccorso.
Per questo impazientatosi l'imperadore,
gli uscì di bocca, che se potea
mettere il piede in quella città, volea
mandar tutti quanti a fil di spada. Ma
non potendo più i cittadini, allora si rivolsero
a chiedere misericordia: al qual
fine spedirono fuori della città un romito
con dietro tutti i lor fanciulli in processione,
che gridavano <i>Kyrie, eleyson,
cioè, Signore, abbiate pietà</i>. Arrigo colle
lagrime agli occhi ordinò che si rimandassero
in città. Tornò il dì seguente il
romito coi fanciulli e colle stesse voci,
ed, uscito l'imperadore dal suo padiglione,
non potè reggere a quel tenero spettacolo,
e perdonò a quei cittadini, con
che abbattessero quella parte delle mura
che aveano fatta resistenza alle sue macchine,
e che poi le rifacessero. Lasciato
dunque ivi presidio, e presi gli ostaggi, se
ne venne a Capua, dove, per attestato
dell'Ostiense <span class="fnote">[Leo Ostiensis, lib. 2, cap. 42.]</span>, diede quel principato a
<i>Pandolfo</i> conte di Tiano, senza che s'oda
che papa Benedetto VIII pretendesse ivi
giurisdizione alcuna temporale. Creò ancora
conti, non si sa di qual luogo, Stefano
Melo e Pietro, nipoti del già defunto
Melo duca di Puglia, co' quali allogò
quei pochi Normanni che erano restati in
quelle contrade.
</p>

<p>
Di là passò in compagnia del romano
pontefice al monistero di Monte Casino,
dove seguì l'elezione di Teobaldo abbate,
consecrato poscia dal papa. Pativa
l'imperadore dei gravi dolori, e ne fu
guarito per intercessione di san Benedetto;
per la qual grazia fece dei ricchi regali
a quell'insigne santuario. Rapporta
<span class="pagenum" id="Page_138">[138]</span>
il padre Gattola <span class="fnote">[Gattola, Hist. Monaster. Casinens. P. I.]</span> un diploma, da lui
dato allo stesso monistero, con queste
note: <i>Anno ab Incarnatione Domini MXXII,
Indictione V, anno vero domni Heinrici
Romanorum imperatoris Augusti secundi
regnantis XXI, imperantis autem nono.
Actum in Monte Casino</i>. Non dia fastidio
ad alcuni il veder ivi sottoscritto il cancellier
Teodorico <i>vice Ebbonis papembergensis
episcopi et archicapellani</i>, quando
negli altri diplomi questo vescovo di
Bamberga porta il nome di <i>Eberardo</i> e di
<i>arcicancelliere</i>; perciocchè <i>Ebbone</i> è lo
stesso nome di Eberardo; ed egli era anche
<i>arcicappellano</i> dell'imperadore, se
pure in questi tempi non era lo stesso il
grado di <i>arcicancelliere</i> e di <i>arcicappellano</i>.
Leggesi inoltre una lettera del medesimo
Augusto a papa Benedetto, in cui
gli raccomandò efficacemente il monistero
imperiale di Monte Casino, sottoscritto
colle stesse note cronologiche.
Tutti i sopra narrati avvenimenti appartengono
all'anno presente; e se il Sigonio
li riferì all'anno seguente, non si dee
già argomentare che in lui mancasse la
diligenza, ma bensì che gli mancarono
molte storie e documenti, de' quali noi
godiamo ora, disotterrati dagli eruditi.
Lo stesso dee dirsi del cardinal Baronio,
il quale si figurò che l'imperadore Arrigo
si trattenesse sino all'anno seguente
in Italia, quando è fuor di dubbio oggidì
ch'egli in questo se ne tornò frettolosamente
in Germania. Ma prima di accennare
il suo viaggio convien qui avvertire,
avere scritto Epidanno <span class="fnote">[Hepidannus, in Annal. brev.]</span>, monaco di
san Gallo in questo secolo, che l'Augusto
Arrigo <i>Trojam, Capuam, Salernum, Neapolim,
urbes imperii sui ad Graecos deficientes
ad deditionem coegit</i>. Che anche
<i>Guaimario III</i> principe di Salerno, atterrito
dall'esempio di Capua, riconoscesse
per suo sovrano l'imperadore, niuna difficoltà
ho a crederlo. Leggesi tuttavia un
diploma <span class="fnote">[Antiq. Ital., Dissert. V.]</span> d'esso Arrigo, conceduto ad
<span class="pagenum" id="Page_139">[139]</span>
<i>Amato II</i> arcivescovo di Salerno, dove è
chiamato <i>fidelis noster, dato pridie kalendas
junii, Indictione V</i>, cioè nell'anno presente
coll'<i>Actum Troje</i>. Potrebbe solo dubitarsi
di Napoli. Ma abbiamo ancora
<i>Ermanno Contratto</i> che lo conferma con
iscrivere sotto il presente anno <span class="fnote">[Hermannus Contract., in Chron. edit. Canis.]</span>: <i>Beneventum
intravit, Trojam oppidum oppugnavit
et cepit; Neapolim, Capuam, Salernum,
aliasque eo locorum civitates in
deditionem omnes accepit</i>.
</p>

<p>
Era già insorta, durante l'assedio di
Troia, la peste, oppure una epidemia nell'esercito
dell'Augusto, e questo aveva
anche servito a lui di maggiore impulso
a perdonare a quel popolo, per isbrigarsi
da que' contorni. Si mise dunque in viaggio
alla volta della Germania, e dovette
passare per la Toscana; avendo io pubblicato
un suo diploma <span class="fnote">[Antiquit. Italic., Dissert. LXIII.]</span> in favore dei
Benedettini di Arezzo, dato <i>X kalendas
augusti, anno Incarnationis dominicae
MXXII, Indictione V, anno domni Heinrici
regnantis secundi XXI, imperii vero
VIIII. Actum Privaria in comitatu lucense.</i>
Perchè a cagion de' calori d'Italia
crebbe nell'armata imperiale l'epidemia,
che ne fece grande strage, Arrigo in fretta
e con poche guardie <i>Alpium cacumina
citato transgreditur cursu</i>, come s'ha dall'Annalista
e dal Cronologo Sassoni <span class="fnote">[Annalista Saxo. Chronograph. Saxo.]</span>,
e, giunto in Germania, raunò un numeroso
concilio di vescovi. Crede il padre
Solerio della compagnia di Gesù <span class="fnote">[Acta Sanctor. Bollandi ad diem 14 julii.]</span> che
tal concilio sia stato quello di Salingenstad,
pubblicato dal Labbe nel tomo IX
de' concilii, e tenuto nel dì 12 d'agosto
dell'anno presente. Ma se Arrigo, come
abbiam veduto, nel dì 25 di luglio era
tuttavia nel territorio di Lucca, resterebbe
da esaminare come egli potesse compiere
in tempo sì stretto il suo viaggio in
Germania, e l'adunamento di tanti prelati
a quel concilio. Oltre di che, in Salingenstad
non si trovò se non l'arcivescovo
<span class="pagenum" id="Page_140">[140]</span>
di Magonza con cinque suoi suffraganei:
laddove quel di Arrigo fu composto di
moltissimi vescovi. Nel mese di dicembre
dell'anno presente il marchese <i>Bonifazio</i>
padre della contessa Matilda,
insieme con <i>Richilda</i> contessa sua moglie,
prese a livello da <i>Landolfo</i> vescovo
di Cremona due corti <span class="fnote">[Antiq. Ital., Dissert. XXXVI.]</span> <i>cum castro inibi
habente</i>, e colla lor pieve; ed all'incontro
egli cedette al vescovo la corte di
Piadena, patria del celebre storico Bartolomeo
Platina. Assistè al contratto <i>Tadone</i>
conte di Verona. E in questi tempi
fiorì nel monistero della Pomposa <i>Guido</i>
abbate rinomato per la sua santità, siccome
ancora Guido monaco di patria aretino,
a cui ha non poche obbligazioni il
<i>canto fermo</i>, da lui riformato ed insegnato
colle sue regole. Trovasi tuttavia scritto
a penna un suo trattato <i>de musica</i> col
titolo di <i>Micrologus</i>, di cui ancora fa
menzion Donizone nella vita della contessa
Matilda.
</p>

<hr />
</div>

<div class="chapter">
<h2 class="hidden" id="MXXIII">MXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Benedetto</span> VIII papa 12.</td>
  </tr>
  <tr>
    <td><span class="smcap">Arrigo</span> II re di Germania 22, imperadore 10.</td>
  </tr>
</table>

<p>
Secondochè abbiam dal predetto
Donizone <span class="fnote">[Donizo, in Vita Comitiss. Mathild., lib. 1,
cap. 5 et 6.]</span>, ebbe il marchese <i>Bonifazio</i>,
padre della poco fa mentovata Matilda,
due fratelli. L'uno fu, non <i>Tebaldo</i>,
come scrisse il padre Pagi <span class="fnote">[Pagius, in Crit. ad Annales Baron.]</span>, ma <i>Teodaldo</i>
ossia <i>Tedaldo</i>, che vescovo di Arezzo
vien lodato da quello storico per
la sua religione, continenza ed avversione
ai simoniaci. Questi nell'anno presente
fece una donazione ai Benedettini
d'Arezzo <span class="fnote">[Antiquit. Italic., Dissert. XXXVI.]</span>, <i>mense augusti, Indictione
sexta</i>, da me data alla luce. L'altro, cioè
<i>Corrado</i>, era giovane di molto fuoco.
Cercarono gli emuli di questa famiglia
di mettere la discordia fra esso lui e
<span class="pagenum" id="Page_141">[141]</span>
Bonifazio fratello maggiore, ma loro non
venne fatto. Non si sa poi nè il tempo
nè il perchè si fece una gran raunata di
gente <i>ex regno toto</i> contra di questi due
fratelli, che venne a trovarli sino a <i>Coviolo</i>,
un miglio e mezzo lungi da Reggio.
Quivi seguì un sanguinoso fatto d'armi.
Bonifazio vi fece di molte prodezze; pure
gli convenne ritirarsi, quand'ecco
uscire di un bosco il fratello Corrado
con cinquecento cavalli, che l'incoraggì
a tornare in campo contra de' nemici.
Rinforzossi la battaglia, e finalmente dai
due fratelli fu messa in rotta l'armata
nemica. In quel conflitto riportò Corrado
una ferita, che fu bensì curata; ma perchè
il giovane non s'ebbe riguardo alcuno
da lì innanzi nel giocare e mangiare,
da lì a più anni, <i>post plures annos</i>,
come si ha da Donizone (e non già in
quel fatto d'armi, come scrisse il Sigonio),
essa ferita il portò all'altro mondo
nel dì 13 di luglio dell'anno 1030.
</p>

<div class="poem">
<p><i>Anni terdeni tunc Verbi mille sereni.</i></p>
</div>

<p>
Ci porta questo a conoscere che oramai
i popoli della Lombardia cominciavano
a farsi guerra l'uno all'altro, senza
dipendere dai ministri imperiali che governavano
il regno d'Italia e le particolari
città. Il che non vuol dire che i
conti e marchesi perdessero la loro autorità
sopra de' popoli; ma anch'essi coi
lor popoli faceano guerra agli altri, e,
come si può credere, senza chiederne
licenza all'imperadore: il che in addietro
non leggiamo che si praticasse. E di
qui avvenne che a poco a poco andò
crescendo l'ardimento ne' Lombardi, con
giugnere finalmente, siccome vedremo,
ad erigere in repubblica le loro città.
Confermò in quest'anno l'Augusto <i>Arrigo</i>
al monistero di Monte Casino, e a
<i>Tebaldo</i> abbate di quel sacro luogo, tutti
i suoi privilegii con diploma dato <span class="fnote">[Gattola, Hist. Monaster. Casinens., Part. I.]</span> <i>II
nonas januarii, anno dominicae Incarnationis
MXXIII, anno vero domni Henrici
<span class="pagenum" id="Page_142">[142]</span>
regnantis XXI, imperii vero ejus VIIII,
Indictione sexta. Actum Poderbrunnon</i>,
cioè in Paderbona. Ci ha anche conservato
il registro di Pietro Diacono, esistente
in quell'insigne badia, il diploma
con cui esso imperadore <i>nonis januarii,
Indictione VI, anno Domini MXXIII</i>, concedette
<i>principibus inclitis nostris, quidem
fidelibus dilectis Pandulfo et Johanni filio
ejus, principatum Capuae cum omnibus
ad eum pertinentibus, ita videlicet ut
avus ejus Pandulfus tenuit, exceptis abbatibus
imperialibus sancti Benedicti de
Monte Casino et sancti Vincentii</i>. Leggesi
ancor questa concessione presso il padre
abbate Gattola, ed è degna di attenta
considerazione. Nella copia del diploma,
con cui lo stesso Arrigo primo tra gli
imperadori si dice che nell'anno 1014
confermò alla Chiesa romana i di lei
Stati, leggiamo <i>in partibus Campaniae
Sora, Arces, Aquinum, Arpinum, Theanum,
Capuam</i>, città componenti il principato
di Capua. Quando ciò fosse stato, non
si può già credere sì privo di memoria,
nè sì mancante di religione Arrigo I,
imperadore santo, ch'egli avesse dopo
investito d'essa Capoa e del suo principato
<i>Pandolfo</i> e <i>Giovanni</i> suo figliuolo.
E se pur fatto l'avesse, avrebbe reclamato
il romano pontefice: del che niun vestigio
apparisce. Che dunque si ha da dire della
copia del diploma dell'anno 1014 rapportata
dal cardinal Baronio? Abbiamo
poi da Lupo Protospata <span class="fnote">[Lupus Protospata, in Chron.]</span> che in quest'anno
<i>venit Raya</i> (ossia <i>Rayca</i>) <i>cum
Saffari Criti Barum mense junii, et obsedit
eam uno die. Et amoti exinde comprehenderunt
pelagianum oppidum. Et
fabricatum est castellum in Motula.</i> Erano
questi due assediatori di Bari Pugliesi
ribelli ai Greci, e riuscì loro di prendere
la terra di Pelagiano, ossia di Corigliano,
come ha un altro testo. Sotto quest'anno
<i>Poppone</i>, patriarca d'Aquileia, per quanto
narra il Dandolo <span class="fnote">[Dandul., in Chron., tom. 12 Rer. Italic.]</span>, fidatosi nell'appoggio
dell'imperadore, mosse lite al
<span class="pagenum" id="Page_143">[143]</span>
patriarca di Grado davanti a papa Benedetto,
chiamandolo usurpatore di quel
titolo, e pretendendolo soggetto alla sedia
sua. Accadde che per dissensioni nate in
Venezia fu obbligato <i>Ottone Orseolo</i> doge
di ritirarsi in Istria come esiliato in compagnia
di <i>Orso</i> patriarca di Grado suo
fratello. Si prevalse Poppone di tal congiuntura
per entrare coll'armi in Grado, e
dopo avere spogliato ed abbattuto più di
una chiesa ed alcuni monisteri, quivi
lasciò una guarnigione di suoi soldati. A
questo colpo si ravvidero i Veneziani,
(e forse nell'anno seguente), richiamato
il doge col patriarca fratello, passarono
con grandi forze a Grado, e ripigliarono
quella città ed isola, con iscacciarne le
genti del patriarca d'Aquileia.
</p>

<hr />
</div>

<div class="chapter">
<h2 class="hidden" id="MXXIV">MXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Giovanni</span> XIX papa 1.</td>
  </tr>
  <tr>
    <td><span class="smcap">Corrado</span> II re di Germania e d'Italia 1.</td>
  </tr>
</table>

<p>
Mancarono in quest'anno alla repubblica
cristiana i suoi due primi luminari,
cioè il papa e l'imperadore. Forse
il primo fu papa <i>Benedetto VIII</i> che
terminò il suo pontificato, per quanto si
crede, nel mese di giugno, come osservò
il padre Pagi <span class="fnote">[Pagius, ad Annal. Baron.]</span>. Ebbe per successore
<i>Giovanni XIX</i>, soprannominato <i>Romano</i>,
fratello del predefunto <i>Benedetto</i>, ma
papa screditato da Glabro <span class="fnote">[Glaber, Hist. Mediolan., lib. 4, cap. 1.]</span> e dal cardinal
Baronio <span class="fnote">[Baron., in Annal. Ecclesiast.]</span>, perchè di laico ch'egli era
coll'intercessione della pecunia guadagnati
i voti, salì sul trono pontificio. <i>Uno
eodemque die et laicus et pontifex fuit</i>,
dice Romoaldo salernitano <span class="fnote">[Romuald. Salern., Chron., tom. 7 Rer. Ital.]</span>; il che fu
contra gli antichi canoni. Che l'assunzione
sua seguisse per la prepotenza dei
conti Tuscolani, lo scrive il porporato
Annalista, del che io non veggo le pruove.
Glabro solamente attesta che fu l'efficace
mezzo dell'oro che il portò in
<span class="pagenum" id="Page_144">[144]</span>
alto: e questo dire, se è vero, ferisce
chiunque l'elesse. Quanto all'imperadore,
abbiamo da Wippone <span class="fnote">[Wippo, in Vita Conradi Salici.]</span>, da Ermanno
Contratto <span class="fnote">[Hermannus Contractus, edit. Canis.]</span>, e da altri antichi storici
ch'egli fu chiamato da Dio ad un regno
migliore nel dì 13 di luglio dell'anno
presente, e gli fu data sepoltura nella
sua prediletta città di Bamberga. Imperadore,
le cui molte virtù, e massimamente
l'insigne pietà, coronata da varie
gloriose azioni, meritarono ch'egli fosse
scritto nel catalogo de' santi, con celebrarsene
anche la festa nel dì 14 d'esso
mese, giorno probabilmente della sua
sepoltura. Consegnò egli prima di morire
ai parenti l'imperadrice <i>Cunegonda</i> sua
moglie, vergine, per quanto la fama divulgò,
quale l'avea ricevuta; principessa
anch'ella dotata di sì luminose virtù,
che non men del marito arrivò a conseguir
la laurea dei santi. Per gloria di lei,
e per documenti delle strane vicende,
alle quali sono esposti anche i migliori,
non si vuol tacere che così santa principessa <span class="fnote">[Vita S. Cunegund., cap. 2.]</span>
fu accusata d'infedeltà all'Augusto
suo consorte. Si esibì ella di provare
l'innocenza sua colla pruova del
fuoco, usata in que' secoli d'ignoranza;
e però co' piedi nudi senza lesione alcuna
passeggiò sopra dodici ferri roventi.
Ma di questo gran fatto, nè della verginità
di Cunegonda noi non abbiamo testimonio
alcuno contemporaneo che
incontrastabilmente ce ne assicuri; ed
ella potè senza di questo essere principessa
di rara santità. Le vite de' Santi
scritte lungo tempo dopo la lor morte
son suggette a varii riguardi, perchè la
fama, che cresce in andare, aggiugne talvolta
quello che non fu.
</p>

<p>
Venne dunque colla morte di santo
Arrigo a vacare l'imperio romano col regno
della Germania e dell'Italia. L'essere
egli mancato senza prole, aprì il campo
alle pretensioni di varii principi, e per
<span class="pagenum" id="Page_145">[145]</span>
conseguente alla discordia. Secondo l'attestato
di Wippone, storico di quei medesimi
tempi <span class="fnote">[Wippo, in Vit. Conradi Salici.]</span>, i due principali concorrenti
furono due <i>Canoni</i>, cioè due Corradi,
i quali per distinzione erano appellati,
a cagion dell'età, l'uno il maggiore,
l'altro il minore, cugini germani. Era
nato il maggiore da <i>Arrigo</i> duca della
Franconia, il secondo da <i>Corrado</i>, che
vedemmo duca di Carintia e marchese
di Verona, amendue fratelli ancora di
Gregorio V papa. <i>Ottone</i> avolo dei suddetti
due cugini, figliuolo di Liutgarda nata
da Ottone il Grande, fu anche egli duca
di Franconia. Però questi due principi,
siccome discendenti dal sangue di Ottone
I Augusto, furono creduti i più propri
per succedere; e fra questi due competitori
fu amichevolmente conchiuso che
quegli sarebbe re, il quale riportasse più
voti. Cadde pertanto l'elezione in <i>Corrado</i>
il maggiore, figliuolo d'Arrigo, che fu poi
appellato per soprannome il <i>Salico</i>. Scrivono
che Arrigo Augusto nell'ultima sua
infermità consigliò i principi ad eleggere
questo, siccome principe di gran valore e
senno. E non furono già i sette elettori
che diedero il re alla Germania, ma bensì
tutti i vescovi, duchi e principi di quel
regno che concorsero nella scelta di lui,
come attesta il medesimo Wippone. Vi
furono invitati anche i principi d'Italia,
ma non giunsero a tempo. Nel dì 8 di
settembre in Magonza seguì la coronazione
germanica di Corrado il Salico; e per
allora si tacque il minore Corrado, benchè
mal contento d'essergli stato posposto.
Ma appena il popolo di Pavia ebbe
intesa la morte del santo imperadore Arrigo,
che, ravvivando la non mai estinta
rabbia per l'atroce danno inferito da lui,
o, per dir meglio, dai suoi soldati alla
loro città, nè sapendo qual altra vendetta
fare, proruppero in una sollevazione,
e corsi ad atterrare il palazzo regale, lo
ridussero in un monte di pietre. <i>Tunc
Papienses in ultionem incensae urbis, regium,
<span class="pagenum" id="Page_146">[146]</span>
quod apud ipsos erat, destruxere
palatium</i>: sono parole di Arnolfo storico
milanese <span class="fnote">[Arnulfus, Hist. Mediol., lib. 2, cap. 1.]</span>. Udiamo anche <i>Wippone</i> <span class="fnote">[Wippo, in Vit. Conradi Salici.]</span>:
<i>Erat</i>, dice egli, <i>in civitate papiensi palatium
a Theodorico rege miro opere conditum,
ac postea ab imperatore Ottone tertio
nimis adornatum</i>. Questo è il palazzo che,
secondo Wippone, diruparono i Pavesi.
Ne dubito io. Siccome abbiam veduto
all'anno 1004 restò incenerito nella sedizione
insorta in Pavia il regal palazzo, e
i Pavesi furono condannati a rifarlo, oppure
a fabbricarne un nuovo. Così di Arrigo
scrive Ugo flaviniacense <span class="fnote">[Ugo Flaviniacens., in Chron. ad ann. 1013.]</span>: <i>Papiam
veniens, ab eis miri operis palatium sibi
construi fecit</i>. Questo dunque, e non già
il palazzo di Teoderico, dianzi rovinato,
dovette più verisimilmente restar nell'anno
presente vittima del furor de' Pavesi.
Per altro motivo ancora (bisogna confessarlo)
s'indusse quel popolo a tal risoluzione,
perciocchè i regali palagi, siccome
altrove abbiam detto, solevano essere
fuori delle città primarie, affine appunto
di schivar gli accidenti funesti che per sua
mala sorte provò Pavia; e perciò rincresceva
al popolo pavese di vedere il suo
piantato nel cuore della loro città. <i>Totumque
palatium</i> (seguita a dire Wippone)
<i>usque ad imum fundamenti lapidem eruebant,
ne quisquam regum ulterius infra
civitem illam palatium ponere decrevisset</i>.
</p>

<hr />
</div>

<div class="chapter">
<h2 class="hidden" id="MXXV">MXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Giovanni</span> XIX papa 2.</td>
  </tr>
  <tr>
    <td><span class="smcap">Corrado</span> II re di Germania 2.</td>
  </tr>
</table>

<p>
Non mancarono principi d'Italia che,
concordi nel genio col popolo di Pavia,
abborrivano di aver più in Italia re, o
imperadori tedeschi, i quali doveano forse
parer loro troppo gravosi. Fra questi
specialmente ci fu <i>Maginfredo</i> marchese
chiarissimo di Susa, con <i>Alrico</i> vescovo
d'Asti suo fratello, e i marchesi progenitori
della casa d'Este, cioè <i>Ugo</i> ed <i>Alberto
<span class="pagenum" id="Page_147">[147]</span>
Azzo I</i>. Siccome osservò il Beslì <span class="fnote">[Beslius, de vera orig. Hugon. Reg.]</span>, si
voltarono essi a <i>Roberto</i> re di Francia,
esibendo a lui la corona del regno d'Italia;
e quando a lui non piacesse, almeno
ad <i>Ugo</i> suo figliuolo, già dichiarato collega
nel regno. Ma egli non se ne volle
impacciare, perchè non gli piaceva di tirarsi
addosso una guerra col re Corrado.
Glabro <span class="fnote">[Glaber, lib. 3, cap. 9.]</span> scrive, in parlando del medesimo
Ugo, che <i>ubique provinciarum percitus
peroptabatur a multis, praecipue ab
Italis, ut sibi imperaret, in imperium sublimari</i>.
E nei versi fatti sopra la morte
di lui:
</p>

<div class="poem">
<p><i>Omnis quem prona proscebat Italia,</i></p>
<p><i>Caesar ut jura promeret regalia.</i></p>
</div>

<p>
Perduta questa speranza, e tanto più
perchè esso giovinetto Ugo fu rapito dalla
morte in quest'anno nel dì 17 di settembre,
passarono que' marchesi a tentare
<i>Guglielmo IV</i> duca d'Aquitania, oppure
suo figliuolo <i>Guglielmo V</i>. Fulberto vescovo
di Chartres così ne scrive a Roberto
re di Francia <span class="fnote">[Folbertus, Epistol. 54 et 55.]</span>: <i>Guillelmo Pictavorum
comes</i> (lo stesso è che il duca d'Aquitania)
<i>herus meus loquutus est mihi nuper
dicens, quod postquam Itali discesserunt
a vobis, diffisi, quod vos regem haberent,
petierunt filium suum ad regem. Quibus
ille invitus coactusque respondit, tamdem
acquiescere se voluntati eorum.</i> Ma per
non imbarcarsi male a proposito, fece il
duca Guglielmo avvisare per mezzo del
conte d'Angiò il re Roberto dell'esibizion
fattagli dagli Italiani; e ch'egli l'accetterebbe,
qualora il re volesse secondarlo
e muovere all'armi i duchi della
Lorena contro il re Corrado: al qual fine
gli offeriva una buona somma di danaro.
Nè questo gli bastò. Volle in persona venir
egli in Italia, per meglio scandagliare
gli animi e le forze di questi principi. Ma
qui non trovando quella concordia che
occorreva in un affare di tanta importanza,
<span class="pagenum" id="Page_148">[148]</span>
e non gli piacendo certe condizioni
che si dimandavano dai principi italiani,
se ne tornò in Guienna, e si diede a disfare
la tela ordita. In una lettera <span class="fnote">[Fulbertus, Epistol. 58.]</span>, da lui
scritta a Maginfredo marchese, gli dice:
<i>Quod coeptum est de filio meo, non videtur
mihi ratum fore, nec utile, neque honestum.
Gens enim vestra infida est. Insidiae
graves contra nos orientur.</i> Però il prega
di rompere con buon garbo questo negozio.
Odasi ancora Ademaro, monaco di
santo Eparchio, che nella sua Cronica scrive: <span class="fnote">[Apud Labbe Bibliothec. MSS. tom. I.]</span>
<i>At vero Langobardi, fine imperatoris</i>
(Henrici) <i>gavisi, destruunt palatium
imperiale, quod erat Papiae, et jugum
imperatorium a se excutere volentes, venerunt
multi nobiliores eorum coram pictavam
urbem ad Willelmum ducem Aquitanorum,
et eum super se regem constituere
cupiebant. Qui prudenter cavens cum Willelmo
comite Engolismae Langobardorum
fines penetravit, et diu placitum tenens
cum ducibus Italiae, nec in eis finem</i> (o
piuttosto <i>fidem</i>) <i>reperiens, laudem et honorem
eorum pro nihilo duxit</i>. Leone, vescovo
di Vercelli, uno di quelli fu che si
sbracciò non poco per tirare in Italia
l'amico suo duca d'Aquitania. Leggesi
una lettera faceta del duca ad esso
Leone, nella quale venendo poi al serio,
scrive <span class="fnote">[Fulbert., Epist. 126.]</span>: <i>Longobardos non arguo deceptionis,
quam in me exercere vellent.
Quantum enim in ipsis fuit, partum erat
mihi regnum Italiae, si unum facere voluissem,
quod nefas judiravi: scilicet, ut
ex voluntate eorum episcopos, qui essent
Italiae, deponerem, et alios rursus illorum
arbitrio elevarem. Sed absit, me
rem hujusmodi facere</i>, ec. Ecco quanta
fosse la pietà e saviezza di quel principe.
</p>

<p>
In occasione di questi trattati passò,
come vedemmo, in Francia <i>Ugo marchese</i>,
uno degli antenati estensi, per indurre
il re Roberto ad accettar la corona
d'Italia, e, passando per la città di Tours,
quivi si fermò per due giorni affin di
<span class="pagenum" id="Page_149">[149]</span>
soddisfare alla divozione sua verso san
Martino. Questa notizia ci è somministrata
da una carta dell'archivio di quei
canonici, dove si legge <span class="fnote">[Martene, Thesaur. nov. Anecdot. tom. I,
pag. 51.]</span>: <i>Orta est querela
canonicorum sancti Martini, circa
quosdam marchiones Italiae, Bonifacium
videlicet, Albertum, et Aczonem, Otbertum,
et Hugonem, propter terras beati Martini
de Italia, quas injuste tenebant. Quorum
Hugo accidit, ut in terra legationis causa
Robertum Francorum regem adiret, et per
sanctum beati Martini locum transiret</i>, ec.
Siccome ho altrove dimostrato, erano
questi principi della famiglia de' marchesi
appellati poscia d'Este. Soddisfece il
marchese Ugo a que' canonici. Ora il negoziato
fin qui esposto de' principi d'Italia
per iscuotere il giogo tedesco per la
maggior parte fu fatto nel precedente anno,
e terminò poi nel presente. Tra perchè
abortirono le speranze concepute di
avere un re dalla parte della Francia, e
perchè l'unire e tener unite tante teste, era
cosa più che difficile, <i>Eriberto</i> arcivescovo
di Milano, il primo fra' principi di
Lombardia, prese il partito suo, e, seguitato
da moltissimi altri, andò in Germania
a darsi al re Corrado, e a promettergli
la corona del regno italico, ogni volta
ch'egli calasse in Italia. L'abbiamo da
Arnolfo storico milanese <span class="fnote">[Arnulf., Hist. Mediol., lib. 2, cap. 1.]</span>. <i>Factum est</i>
(scrive egli) <i>ut simul convenientes in
commune tractarent de constituendo rege
primates. Diversis itaque in diversa
trahentibus, non omnium idem fuerat animosus.
Interque talia fluctuante Italia,
suorum comparium declinans Heribertus
consortium, invitis illis ac repugnantibus
adiit Germaniam, solus ipse regem electurus
teutonicum. Quumque Teutones sibi
Chuonradum eligerent, eumdem ipsum laudavit,
omniumque in oculis coronavit.</i> Ma
non sussiste che Eriberto intervenisse all'elezion
germanica, e molto meno che
egli coronasse Corrado, nè che v'andasse
solo. Un autore meglio informato, che
<span class="pagenum" id="Page_150">[150]</span>
era allora in corte d'esso Corrado, cioè
Wippone <span class="fnote">[Wippo, in Vita Conradi Salici.]</span>, ci assicura che il suo re,
venuto alla città di Costanza, quivi celebrò
la Pentecoste, che cadde nel dì 6 di
giugno dell'anno presente. <i>Ibi archiepiscopus
mediolanensis Heribertus cum
ceteris optimatibus italici regni occurrebat,
et effectus est suus, fidemque sibi fecit
per sacramentum et obsidum pignus,
ut quando veniret cum exercitu ad subjiciendam
Italiam, ipse eum reciperet, et
cum omnibus suis ad dominum et regem
publice laudaret, statimque coronaret. Similiter
reliqui Langobardi fecerant</i> (fecerunt)
<i>propter</i> (praeter) <i>Ticinenses, qui
et alio nomine Papienses vocantur, quorum
legati aderant cum muneribus et amicis,
molientes ut regem pro offensione civium
placarent, quamquam id adipisci a
rege juxta votum suum nullo modo valerent</i>.
Tenevasi offeso il re, perchè i Pavesi
avessero demolito il palazzo imperiale.
E questi dicevano: <i>Chi abbiamo
noi offeso? Finchè l'Augusto Arrigo è vivuto
gli siamo stati ubbidienti e fedeli.
Morto lui, non avendo noi re, nè obbligo
verso chi non era per anche nostro re, abbiamo
smantellato un palazzo, su cui
niun, fuorchè noi, aveva diritto.</i> Ma Corrado
non l'intendeva così, pretendendo
che se moriva il re, il regno nondimeno
vivo restava; e che quel palazzo era del re
d'Italia e non de' Pavesi. Per questo motivo
senza pace se ne tornarono indietro gli
ambasciatori di Pavia. <i>Reliqui vero Italici
amplissimis donis a rege honorati in pace
dimissi sunt.</i> Nè già i Pavesi ricusavano di
rifabbricare quel palazzo regale che era
loro di gloria, ma lo volevano fuor di
città. Corrado all'incontro lo voleva
dentro, come prima. In ciò consisteva la
lor discordanza. In questo anno propriamente,
siccome osservò il padre Mabillone <span class="fnote">[Mabill., Annal. Benedict.]</span>,
ed io ancora <span class="fnote">[Rer. Ital., tom. VI. Praefat. ad Vit. Abbat.
Cavens.]</span>, ebbe principio
il celebre monistero della Cava nel principato
<span class="pagenum" id="Page_151">[151]</span>
di Salerno per cura di <i>Guaimario
III</i> principe di quelle contrade. Il suo
primo abbate fu santo <i>Adelferio</i> ossia <i>Alferio</i>.
Abbiamo ancora da Leone Ostiense <span class="fnote">[Leo Ostiensis, Chron., lib. 2, cap. 58.]</span>
e dall'Anonimo casinense, che in
quest'anno <i>Pandolfo IV</i> principe di Capua,
già condotto prigione in Germania
dal defunto Arrigo Augusto, ad intercessione
dello stesso Guaimario, ottenne la
sua libertà, e tornossene tutto umile e
mansueto, secondo le apparenze, in Italia,
con accignersi dipoi a ricuperare il perduto
principato.
</p>

<hr />
</div>

<div class="chapter">
<h2 class="hidden" id="MXXVI">MXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Giovanni</span> XIX papa 3.</td>
  </tr>
  <tr>
    <td><span class="smcap">Corrado</span> II re di Germania 3, d'Italia 1.</td>
  </tr>
</table>

<p>
Ancorchè nell'anno addietro tendessero
alla ribellione, e facessero varii movimenti
contra del re Corrado, il giovine
Corrado duca di Franconia, Ernesto duca
di Alemagna, ossia di Suevia, e Guelfo
conte suevo, figliastro del medesimo Ernesto,
e Federigo duca di Lorena <span class="fnote">[Hermannus Contractus, in Chron.]</span>
con altri probabilmente mossi da Roberto
re di Francia, che già faceva conto
di pescare nel torbido: pure, tal fu l'industria
e il senno d'esso re Corrado, che
seppe quietar questi rumori, e dissipare
in gran parte le alleanze tramate contra
di lui. Però non sì tosto si vide quieto in
Germania, che si accinse a calare in
Italia, per prevalersi della buona disposizione
che avea trovato ne' principi di
Italia e nel romano pontefice in favore di
lui. Per attestato di Arnolfo storico <span class="fnote">[Arnulf., Histor. Mediolanens., lib. 2, cap. 2.]</span>,
l'arcivescovo Eriberto gli avea già guadagnati
gli animi di quasi tutti, parte con
fatti e parte con isperanze di premii. Per
tanto s'incamminò egli alla volta dell'Italia,
seco menando un poderoso esercito <span class="fnote">[Wippo, in Vit. Conradi Salici.]</span>.
Per Verona passò a Pavia, e
trovando chiuse le porte di quella città
<span class="pagenum" id="Page_152">[152]</span>
andò a Vercelli, dove celebrò la santa
Pasqua nel dì 10 di aprile. <i>In ipsis diebus
paschalibus Leo ejusdem civitatis antistes,
vir multum sapiens, mundum cum
pace reliquit, cui Ardericus mediolanensis
canonicus successit.</i> Adunque circa il tempo
della quaresima, come vuole Ermanno
Contratto, dell'anno presente era allora
<i>Leone</i> vescovo di Vercelli; pertanto
è da vedere come l'Ughelli <span class="fnote">[Ughell., Ital. Sacr., tom. 4.]</span> metta in
questi tempi vescovo di quella città <i>Pietro</i>,
tenuto ivi per santo, con dire ch'egli
morì nel dì 13 di febbraio di quest'anno
1026. Secondo il suddetto storico Arnolfo,
<i>veniens Conradus Italiam, ab Heriberto
archiepiscopo, ut moris est, coronatur
in regno</i>. Vogliono gli storici milanesi
ch'egli fosse coronato nella basilica di
santo Ambrosio, allora fuori di Milano.
Buonincontro, storico di Monza, aggiugne <span class="fnote">[Bonincontr., Chronic. Modoet. tom. 12 Rer.
Ital.]</span>
che questo re <i>ab Henrico archiepiscopo
Mediolani, primo in Modoetia, postea
Mediolani in sancto Ambrosio coronatur</i>.
Neppur sapea questo scrittore che
allora sedea nella cattedra di santo Ambrosio
Eriberto arcivescovo: laonde neppur
noi sappiamo cosa sia da credergli in
questo particolare. La verità si è, che la
coronazione in re d'Italia si dee tenere
per certa; ma, per conto del tempo e del
luogo, questo tuttavia resta involto nelle
tenebre. Persistendo poi Corrado in non
volere dar pace ai Pavesi, fece loro quanta
guerra potè nel territorio d'essi, con
incendiar le castella e le chiese, e far
morire di ferro o di fuoco i poveri contadini
rifuggiti in que' sacri luoghi, con
tagliar tutte le viti e far altre simili azioni
abbominevoli e scellerate per un re
cristiano, perchè contro quella parte di
popolo che niuna colpa avea nel delitto,
benchè il buon Wippone le racconti quasi
come gloriose prodezze del re Corrado.
Ma non si mise egli a far l'assedio di
Pavia, perchè la conobbe città forte e
piena di popolo, e però capace di far lunga
<span class="pagenum" id="Page_153">[153]</span>
e vigorosa resistenza. Racconta Guiberto <span class="fnote">[Wibertus, Vita S. Leonis IX, lib. 1, cap. 7.]</span>
nella Vita di san Leone IX papa,
che questi in età di ventitrè anni, chiamato
allora Brunone, correndo l'anno 1025,
<i>vice sui pontificis Herimanni in expeditione
Conradi imperatoris</i> (suo zio) <i>Longobardiam,
et maxime super Mediolanum
tunc rebellem, est profectus</i>. S'ingannò
Guiberto, e volle dir Pavia; perciocchè
Milano era tutto allora per Corrado.
</p>

<p>
Attese esso re per qualche tempo a
sottomettere alcuni gran signori, collegati
co' Pavesi, cioè <i>Adalberto</i> marchese
e <i>Guglielmo</i>, ed altri principi in quei contorni,
con desolare un lor castello chiamato
<i>Orba</i> verso i confini oggidì dell'Alessandrino.
Passò dipoi a Ravenna,
e, come scrive il suddetto Wippone, <i>cum
magna potestate ibi regnavit</i>: il che sempre
più ci assicura che Ravenna col suo
esarcato era allora, anzi da gran tempo,
compresa nel regno d'Italia. Ma anche in
Ravenna si attaccò una zuffa tra que' cittadini
e gl'indiscreti Tedeschi, per la quale
fu in armi tutta la città, e si combattè
alla disperata fra l'una parte e l'altra, e
ne seguì una non picciola strage, colla
peggio in fine de' Ravennati. Lo stesso re
Corrado, udito il rumore, si fece armare,
domandò il cavallo, ed uscì fuor del
palazzo. Ma veggendo scappare i cittadini,
e salvarsi nelle chiese e nei nascondigli,
<i>misertus eorum, quia ex utraque parte
sui erant, exercitum de persequutione civium
revocavit</i>. Nel dì seguente davanti a
lui i primi della città co' piedi nudi e
colle spade nude in mano, per segno d'essere
degni del taglio della testa, comparvero
a chiedere il perdono, e l'ottennero.
Grandi furono in quest'anno i calori
nell'Italia, e molte perciò le malattie. Affine
di custodir la sanità, il re <i>ultra Atim
fluvium propter opaca loca et aeris temperiem
in montana secessit, ibique ab archiepiscopo
mediolanensi per duos menses
et amplius regalem victum sumtuose habuit</i>.
Che fiume sia questo <i>Ati</i>, nol so.
Credo guasta la parola. Parrebbe <i>Athesis</i>,
<span class="pagenum" id="Page_154">[154]</span>
cioè l'Adige; ma le spese a lui fatte sì
magnificamente da Eriberto arcivescovo
m'inclinano piuttosto a crederlo un luogo
del Milanese. Celebrò finalmente in
Ivrea la festa del santo Natale, e non già
in Ravenna, come si pensò il Sigonio.
Riportò in quest'anno <i>Ingone</i> vescovo
di Modena la conferma de' beni e privilegii
della sua chiesa da esso Corrado con
un diploma pubblicato, ma non senza
scorrezioni, dal Sillingardi <span class="fnote">[Sillingard. Calalog. Episcop. Mutinens.]</span> e dall'Ughelli <span class="fnote">[Ughell., Ital. Sacr., tom. 2.]</span>.
Le note son tali nell'originale:
<i>Data XIII kalendas julii anno dominicae
Incarnationis MXXVI, Indictione
nona, anno vero domni Conradi secundi
regnantis primo. Actum Cremonae.</i> L'anno
<i>primo</i> del regno d'Italia si vede qui adoperato.
Si dee anche correggere un diploma
d'esso Corrado, dato in <i>Piacenza</i>
in favore del monistero di san Salvatore
di Pavia <span class="fnote">[Bullar. Casinens.]</span>, e conceduto in quest'anno,
e non già nell'<i>anno MXXIII</i>.
</p>

<p>
Era mancato di vita dopo cinquanta
anni d'imperio <i>Basilio</i> imperadore dei
Greci nel precedente anno 1025, ed era
restato solo imperadore <i>Costantino</i> suo
fratello. Pensò questi nell'anno presente
alla conquista della Sicilia, che da tanti
anni languiva sotto la tirannia de' Saraceni.
La spedizione sua è narrata da
Lupo Protospata con queste parole <span class="fnote">[Lupus Protospata, in Chronico.]</span>.
<i>Despotus Nicus</i> (forse <i>Andronicus</i>) <i>in
Italiam descendit cum ingentibus copiis
Russorum, Wandalorum, Turcarum, Bulgarorum,
Brunchorum, Polonorum, Macedonum,
aliarumque nationum ad Siciliam
capiendam. Captum est autem Rhegium,
et ob civium peccata destructum est a Vulcano
catapano, et Basilius imperator obiit
anno secundo.</i> Si dee scrivere Constantinus,
come osservò Camillo Pellegrini. La
morte di questo imperadore, succeduta
nell'anno seguente a dì 9 di novembre,
e la peste entrata nell'esercito de' Greci
mandò a male tutta quell'impresa. <i>Oreste</i>
<span class="pagenum" id="Page_155">[155]</span>
è chiamato da Cedreno il generale
de' Greci, spedito, secondo lui, in Sicilia,
quand'anche era vivo Basilio Augusto.
Sconvolse in quest'anno la discordia la
città di Venezia <span class="fnote">[Dandulus, in Chronico, tom. 12 Rer. Ital.]</span>. Perchè <i>Ottone Orseolo</i>
doge non volle investire <i>Domenico
Gradonico</i> ossia <i>Gradenigo</i> juniore, eletto
vescovo di quella città, alzossi contra del
doge una potente fazione che il depose,
e, tagliatagli la barba, il mandò in esilio
a Costantinopoli. <i>Orso</i> patriarca di Grado
suo fratello, siccome sospetto, fu anche
egli in tal congiuntura cacciato dalla sua
sedia. In luogo del bandito Ottone venne
eletto <i>Pietro Barbolano</i> ossia <i>Centranico</i>.
Ma poca quiete provò egli, parte perchè
di tanto in tanto si formavano delle sedizioni
contra di lui, e parte perchè Poppone
patriarca di Aquileia, assistito dagli
aiuti del re Corrado, infestava i confini
de' Veneziani. Anzi lo stesso Corrado,
senza voler confermare gli antichi
patti, si mise anch'egli a perseguitare e
danneggiar i Veneziani. Secondo l'Anonimo
casinense <span class="fnote">[Anonymus Casinensis, tom. 5 Rer. Ital. Leo
Ostiensis, lib. 2, cap. 58.]</span>, <i>Pandolfo IV</i> ritornato
libero dalle carceri di Germania, e andando
dietro alla ricupera del suo principato
di Capoa, uniti tutti i suoi seguaci
e fautori, ottenne anche un rinforzo considerabile
di armati da Boiano ossia Bugiano
generale dell'armi greche, e da
<i>Guaimario III</i> principe di Salerno, marito
di Gaitelgrima sua sorella. Ebbe anche
dalla sua Rainulfo e Arnolfo capi de' Normanni,
e i conti di Marsi. Con questo
sforzo di gente mise l'assedio a Capoa,
che durò, chi scrive sei mesi, e chi un
anno e mezzo. <i>Pandolfo</i> conte di Tiano,
giù creato principe di Capoa da Arrigo I
Augusto, finchè ebbe forza, difese la città;
ma in fine la necessità il costrinse a renderla.
Affidato dal catapano de' Greci,
insieme con <i>Giovanni</i> suo figliuolo e con
tutti i suoi aderenti fu condotto a Napoli,
e lasciato in libertà. Così <i>Pandolfo IV</i>
tornò ad essere principe di Capoa, e dichiarò
<span class="pagenum" id="Page_156">[156]</span>
suo collega nel principato <i>Pandolfo
V</i> suo figliuolo. Fu chiamato da Dio
in quest'anno nel dì 30 di agosto a miglior
vita <i>Bononio</i> abbate di Lucedio nella
diocesi di Vercelli. Le sue insigni virtù
ed azioni di rara pietà, accompagnate da
miracoli, indussero <i>Arderico</i> vescovo di
Vercelli a riconoscerlo per santo: il che
fu anche approvato dal sommo allora
pontefice Giovanni XIX. Nacque Bononio
in Bologna, e quivi nel monistero di santo
Stefano per alquanti anni visse monaco.
La Vita di lui, scritta da autore contemporaneo,
si legge presso il padre Mabillone <span class="fnote">[Mabill., Saecul. VI Benedict., P. I.]</span>.
</p>

<hr />
</div>

<div class="chapter">
<h2 class="hidden" id="MXXVII">MXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Giovanni</span> XIX papa 4.</td>
  </tr>
  <tr>
    <td><span class="smcap">Corrado</span> II re di Germania 4, imperadore 1.</td>
  </tr>
</table>

<p>
Nel febbraio dell'anno presente dovette
muoversi il re Corrado alla volta
di Roma, dove, secondo i maneggi e il
concerto seguito fra loro, papa <span class="smcap">Giovanni
XIX</span> era per concedergli la corona imperiale.
Un suo diploma <span class="fnote">[Antiquit. Ital., Dissert. XLV.]</span>, dato probabilmente
nel febbraio di quest'anno, benchè
manchi il mese e il giorno, ci fa vedere
in <i>Verona</i> appellato solamente re lo
stesso Corrado, cioè non per anche nomato
imperadore. <i>Rinieri</i> marchese di
Toscana, per quanto ne lasciò scritto
Wippone <span class="fnote">[Wippo, in Vit. Conradi Salici.]</span>, con tutta quella provincia,
non avea voluto per anche riconoscerlo
per re, e stava forte nella ribellione. A
quella volta marciò Corrado colla sua
armata, cioè con un possente esorcismo
per costrignerlo all'ubbidienza. Infatti
Rinieri, dopo essersi tenuto chiuso in
Lucca per pochi giorni, vedendo la malparata,
venne finalmente ad arrendersi.
L'esempio di Lucca e del marchese servì
a ridurre in breve la Toscana tutta a
suggettarsi. Ci mancano documenti per
conoscere se dopo questo fatto seguitasse
<span class="pagenum" id="Page_157">[157]</span>
il marchese Rinieri a reggere la Toscana,
oppure s'egli fosse deposto, e in
luogo di lui creato duca di Toscana <i>Bonifazio
marchese</i>, padre dell'inclita contessa
Matilda. Inclino io a credere che
Bonifazio profittasse di tal congiuntura.
Andossene dipoi Corrado a Roma, e
quivi nel mercordì santo con sommo
onore e magnificenza fu accolto da papa
Giovanni e da tutti i Romani. Poscia <i>in
die sancto Paschae, qui eo anno VII calendas
apriles terminabatur, a Romanis ad
imperatorem electus</i> (doveano dunque
concorrere anche i Romani col papa all'elezion
dell'imperadore) <i>imperialem
benedictionem a papa suscepit</i>,
</p>

<div class="poem">
<p><i>Caesar et Augustus romano nomine dictus</i>.</p>
</div>

<p>
Ricevette eziandio la sacra unzione e
coronazione la regina <i>Gisela</i> sua moglie,
figliuola di <i>Erimanno</i> duca di Alemagna.
Fu quella gran funzione onorata dalla
presenza di due re, cioè di <i>Rodolfo III</i> re
di Borgogna, e di <i>Canuto</i> ossia <i>Cnuto</i> re
d'Inghilterra, in mezzo ai quali l'Augusto
Corrado se ne tornò al palazzo. Ma anche
in Roma succedette il medesimo che
era avvenuto in Ravenna. Mi sia permesso
il dirlo, doveano ben essere allora
indisciplinati, barbarie bestiali i Tedeschi.
Per ogni picciolo rumore correvano a far
laghi di sangue, e sfoggiavano nella crudeltà:
dal che poi venne che si tirarono
addosso l'odio degl'Italiani, e ne stancarono
la pazienza, siccome vedremo. Per
un vil cuoio di bue in un dì di quella
settimana nacque contesa fra un Romano
e un Tedesco, e vennero ai pugni. Invece
di spartirli, diede all'armi tutto l'esercito
imperiale, e i Romani anch'essi ricorrendo
per difesa alle armi loro, fecero
una pazza resistenza; ma in fine convenne
loro dar alle gambe, <i>et innumerabiles
ex illis perierunt</i>. Nel dì seguente i
così maltrattati Romani, <i>ante imperatorem
venientes, nudatis pedibus, liberi cum
nudis gladiis, servi cum torquibus vimineis
circa collum, quasi ad suspensionem
<span class="pagenum" id="Page_158">[158]</span>
praeparati, ut imperator jussit, satisfaciebant</i>.
Queste furono le allegrezze e
consolazioni de' Romani. Se vogliam credere
ad Arnolfo storico milanese di questo
secolo <span class="fnote">[Arnulfus, Mediolan. Hist., lib. 2, c. 3.]</span>, accadde in occasione della
stessa coronazione anche una rissa fra
<i>Eriberto arcivescovo</i> di Milano ed <i>Eriberto
arcivescovo</i> di Ravenna. Quest'ultimo
arditamente si mise alla destra di Corrado.
L'arcivescovo di Milano, ciò veduto,
e sentendo che il corteggio de' suoi Milanesi,
che era grande, incominciava a fare
tumulto, e poteane succedere scandalo,
saviamente si ritirò. Accortosene Corrado,
fermò il passo e disse, che siccome
toccava all'arcivescovo di Milano di dare
la corona al re d'Italia, per cui si saliva
all'imperio; così convenevol cosa era che
quel medesimo presentasse il re al papa
per ricevere dalle di lui mani la corona
imperiale; e però, tolta la man destra
all'arcivescovo di Ravenna, giacchè se
ne era ito quel di Milano, per parere del
pontefice Giovanni XIX, fece supplire le
di lui veci ad <i>Alderico vescovo</i> di Vercelli,
suffraganeo dell'arcivescovo. Intanto i
Milanesi, altercando co' Ravennati, vennero
con essi alle mani, e ne seguirono molte
ferite, e crebbe sì fattamente la mischia che
lo stesso arcivescovo di Ravenna fu obbligato
a mettersi in salvo colla fuga. Da lì
poi a pochi giorni in un concilio tenuto
dal papa fu deciso che l'arcivescovo di
Ravenna avesse da cedere la mano a quel
di Milano. Lite nondimeno che non finì,
e noi la vedremo risorgere all'anno 1047.
Abbiamo un diploma di Corrado Augusto <span class="fnote">[Chron. Farfense, P. I, tom. 2, Rer. Ital.]</span>,
in cui conferma tutti i suoi beni al
monistero di Farfa, dato <i>V kalendas martii,
anno dominicae Incarnationis MXXVII,
anno vero domni Conradi regnantis III,
imperii quoque I. Actum Romae</i>: il che
maggiormente ci assicura del tempo della
sua coronazione. Ch'egli abitasse fuori
di Roma <i>in civitate leoniana</i>, si raccoglie
da un suo diploma, dato <i>nonis aprilis</i>
<span class="pagenum" id="Page_159">[159]</span>
dell'anno presente, e da me tolto alle
tenebre <span class="fnote">[Antiquit. Italic., Dissert. LXV.]</span>.
</p>

<p>
L'attività di questo imperadore nol
lasciò consumare inutilmente il tempo in
Roma. Però da lì a poco marciò egli coll'armata
a Benevento e a Capoa; ed esse
città, coll'altre di quella contrada, <i>sive
vi, sive voluntaria deditione, sibi subjugavit</i>.
Diede anche licenza ai Normanni
che si trovavano in quelle parti, di abitarvi,
e difendere i confini dai tentativi
de' Greci. Ciò fatto, ritornò a Roma, e si
avviò alla volta dell'Alpi. Era egli in
Ravenna nel dì 3 di maggio, e in Verona
nel dì 24 di esso mese, come consta
da due suoi diplomi pubblicati dall'Ughelli <span class="fnote">[Ughell., Ital. Sacr., tom. 5 in Episcop. Patav.
et Veronens.]</span>,
e da uno riferito dal padre
Celestino nella Storia di Bergamo. Tanto
fece, che in questi viaggi ebbe nelle mani
Tasselgardo italiano, grande spogliator
delle chiese e delle vedove; e colla sua
morte sopra un patibolo liberò non so
qual provincia dagl'insulti di costui. <i>Filii
Taselgardi quondam comitis</i> si veggono
nominati all'anno 1029 nella Cronica
del monistero di Farfa <span class="fnote">[Chronic. Farf. P. II, tom. 2 Rer. Ital.]</span>. In uno
strumento ancora da me pubblicato <span class="fnote">[Antiquit. Italic., Dissert. XIX.]</span>,
e scritto nell'anno 1045, si trova <i>Tesselgardus
comes filius bonae memoriae Tesselgardi
comitis ex civitate Beneventi</i>.
Sembra che del medesimo personaggio
si parli in tali memorie. Mentre queste
cose passavano in Italia, <i>Guelfo</i> conte
della Suevia, <i>dives in praediis, potens in
armis</i>, turbò la quiete della Germania.
Impadronitosi della città di Augusta, devastolla,
e diede il sacco al tesoro di quel
vescovo. Oltre a <i>Corrado duca</i> di Franconia,
che faceva di molti preparamenti,
anche <i>Ernesto duca</i> d'Alemagna ossia
della Suevia, benchè figliastro dell'imperadore,
prese l'armi contra di lui. L'arrivo
di Corrado ad Augusta dissipò tutti
i disegni di que' principi. Guelfo, Ernesto
<span class="pagenum" id="Page_160">[160]</span>
e Corrado vennero all'ubbidienza, e colla
prigionia e coll'esilio di qualche tempo
pagarono la pena della lor ribellione.
Racconta Wippone <span class="fnote">[Wippo, in Vit. Conradi Salici.]</span>, che Corrado <i>per
biennium omnes Ticinenses afflixit, donec
omnia quae precepit omni dilatione postposita
compleverunt</i>. Però si può credere
che i Pavesi in quest'anno, indotti a rifabbricar
entro la lor città il palazzo regale,
tornassero in grazia dell'Augusto
Corrado. Circa questi tempi, per quanto
si raccoglie da Arnolfo storico <span class="fnote">[Arnulf., Hist. Mediol., lib. 2, cap. 6.]</span>, venne
a morte il vescovo di Lodi, e quel
popolo, secondo l'antico rito, elesse il
successore. Ma Eriberto arcivescovo di
Milano, che in ricompensa delle tante fatiche
e spese fatte per esaltare l'imperador
Corrado, e per potere signoreggiar
egli sotto l'ombra di lui in Lombardia,
avendo fra gli altri privilegii ottenuto da
esso Augusto di poter dare a Lodi quel
vescovo che gli piacesse, scelse e conservò
vescovo di quella città <i>Ambrosio</i>, uno
de' suoi cardinali: che allora molte chiese
d'Italia, massimamente le maggiori,
avevano i lor cardinali al pari della chiesa
romana. Sdegnati i Lodigiani per questa
novità, che era anche contra de' canoni,
gli fecero la testa. Ma il feroce arcivescovo,
messa insieme un'armata, lor
mosse guerra, prese all'intorno le lor
terre e castella, e portò l'assedio alla
stessa città di Lodi. Non potendo di meno
que' cittadini, cedettero alla forza, accettarono
Ambrosio vescovo, il qual poscia
fece ottima riuscita; ma di là nacque
un odio implacabile de' Lodigiani contra
de' Milanesi, il qual poscia partorì immense
ruberie, incendii, e stragi per moltissimi
anni avvenire. Credesi che in questo
anno terminasse i suoi giorni e le sue
mirabili fatiche san <i>Romoaldo</i> abbate istitutore
dell'ordine camaldolese, in età di
cento venti anni, come lasciò scritto san
Pier Damiano <span class="fnote">[Petrus Damian., in Vita S. Romualdi.]</span>. V'ha chi crede che il
Damiano, autore avvezzo a credere e
<span class="pagenum" id="Page_161">[161]</span>
spacciare il mirabile dappertutto, senza
avvedersene abbia accresciuto di troppo
gli anni di questo santo. Ma intorno a ciò
son da vedere le dissertazioni camaldolesi
del padre abbate Grandi, celebre letterato,
che dottamente ha esaminato
questo punto <span class="fnote">[Grandi, Dissertationes Camaldulenses.]</span>. S'ebbe a male <i>Pandolfo
IV</i>, dopo avere ricuperato il principato
di Capoa <span class="fnote">[Anonymus Casinensis, tom. 5 Rer. Ital.]</span>, che <i>Sergio duca</i> di Napoli
avesse dato ricovero nella sua città
a Pandolfo di Tiano, cioè al vinto emulo.
E senza di questo, che non fa il mantice
dell'ambizione ne' potenti signori <span class="fnote">[Leo Ostiensis, Chron., lib. 2, cap. 58.]</span>?
Quando men Sergio se l'aspettava, eccoti
Pandolfo colla sua armata volare all'assedio
di Napoli, e strignere talmente
quella città, che l'obbligò alla resa. Sergio
ebbe maniera di fuggirsene; e Pandolfo
di Tiano scappò anch'egli a Roma,
dove miseramente terminò i suoi giorni.
A niuno de' principi longobardi era mai
riuscito nei secoli addietro di mettere il
piede in Napoli. Questa fu la prima volta,
ma Pandolfo neppur egli potè lungamente
sostenere una tal conquista, siccome
diremo. Nella Cronica del Volturno <span class="fnote">[Chron. Vulturnense, P. II, tom. 1 Rer. Ital.]</span>
si vede che <i>Pandolfo IV</i> e suo figliuolo
<i>Pandolfo V</i> contavano nel mese di marzo
e di aprile dell'anno seguente 1028
l'<i>anno primo ducatus neapolitani</i>.
</p>

<hr />
</div>

<div class="chapter">
<h2 class="hidden" id="MXXVIII">MXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXVIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Giovanni</span> XIX papa 5.</td>
  </tr>
  <tr>
    <td><span class="smcap">Corrado</span> II re di Germania 5, imperadore 2.</td>
  </tr>
</table>

<p>
Avea nell'anno precedente terminato
il corso di sua vita <i>Arrigo duca</i> di Baviera <span class="fnote">[Annalista Saxo, Hermannus Contractus, in
Chron.]</span>;
però l'<i>Augusto Corrado</i> scelse per
quel ducato la persona più cara ch'egli
avesse, cioè il suo stesso figliuolo <i>Arrigo</i>.
In quest'anno poscia gli procurò una
maggior dosa d'onore, con farlo eleggere
<span class="pagenum" id="Page_162">[162]</span>
re di Germania in età di soli undici anni.
La sua coronazione fu solennemente fatta
in Aquisgrana nel dì 14 di aprile, cioè
nel giorno santo di Pasqua. Abbiam veduto
di sopra che <i>Corrado duca</i> di Franconia,
ossia di Wormacia, cugino dell'imperadore,
restò escluso dal trono
imperiale. Da lì innanzi non si quietò
giammai, e fece guerra contra d'esso imperadore
per più anni, ma con suo grave
discapito. Alla perfine l'Augusto Corrado,
in riguardo massimamente della
parentela, ed anche per compensarlo dei
danni a lui recati, perchè gli avea smantellate
tutte le sue fortezze, il rimise in
sua grazia, gli restituì tutti i suoi stati di
Germania; e poi, siccome diremo all'anno
1035, gli fece anche una considerabil
giunta e regalo. Chi dopo la morte di
<i>Ugo marchese</i> di Toscana, succeduta sul
fine dell'anno 1001, succedesse a lui nel
governo del ducato di Spoleti e della
marca di Camerino, e reggesse quel paese
fino a questi dì, non l'ho saputo finora
discernere per mancanza di documenti.
Nelle giunte da me pubblicate alla Cronica
del monistero di Casauria <span class="fnote">[Chron. Casaur., P. II, tom. 2 Rer. Ital.]</span>, noi
troviamo chi in quest'anno fosse duca
di Spoleti e marchese di Camerino, cioè
un altro <i>Ugo</i>. Veggonsi due placiti, tenuti
l'uno nella città di Penna, e l'altro nella
città di Marsi, <i>anno ab Incarnatione Domini
MXXVIII, et imperante domno Chonrado
gratia Dei imperatore Augusto, anno
imperii ejus in Italia primo, et die mensis
januarii, per Indictionem X</i>. Nell'originale
sarà stato <i>Indict. XI</i>. Era presidente
ad essi placiti <i>Ugo dux et marchio</i>. La pena
imposta ai trasgressori è di mille libbre
d'oro ottimo, <i>medietatem ad partem
imperatoris, et medietatem ad partem
praedicti sancti monasterii</i> di Casauria:
parole indicanti il dominio dell'imperadore
in quella contrada, e che per conseguente
ivi si parla del ducato di Spoleti,
oppur della marca di Camerino, ossia
di Fermo. Probabilmente questo Ugo ebbe
per padre <i>Bonifazio</i> juniore duca di
<span class="pagenum" id="Page_163">[163]</span>
Spoleti, come ho conghietturato altrove <span class="fnote">[Antiq. Ital. Dissert. VI, pag. 987, et Dissert.
XV, pag. 855.]</span>.
</p>

<p>
Circa questi tempi succedette quanto
lasciò scritto Glabro storico <span class="fnote">[Glaber, Hist., lib. 4, c. 2.]</span>, benchè
con qualche imbroglio di cronologia. Cioè
in un castello, appellato Monforte, nella
diocesi d'Asti, pieno di molti nobili, s'era
introdotta un'eresia, con rinnovar i riti
dei pagani e de' Giudei. Per quel che dirò,
furono costoro piuttosto manichei, giacchè
questa mala razza s'era di soppiatto
molto prima introdotta in Italia e in Francia,
e pur troppo in tutti e due questi
regni avea sparse di grandi radici coll'andare
degli anni. <i>Saepissime tam Mainfredus
marchionum prudentissimus, quam
frater ejus Alricus, astensis urbis praesul,
in cujus scilicet dioecesi locatum habebatur
hujusmodi castrum, ceterique marchiones,
ac praesules circumcirca creberrimos
illis assultus intulerunt.</i> Ciò che avvenisse
di quel castello e di quegli eretici,
Glabro lo lasciò nella penna. Ma ne
parla ben diffusamente Landolfo seniore <span class="fnote">[Landulfus senior, Hist. Mediolan. lib. 2,
cap. 27.]</span>,
storico milanese del presente secolo,
con dire che <i>Eriberto arcivescovo</i>
in questi tempi di Milano, trovandosi in
Torino, udì l'eresia degli abitanti del castello
di Monforte. Fatto prendere un di
coloro, appellato Girardo, volle intendere
da lui in che consistesse la setta e
credenza di quel popolo. Allegramente
espose costui i suoi dommi, e chiaro si
scorge che era la eresia de' manichei. Allora
Eriberto spedì le sue milizie a quel
castello, e fece prendere tutti quanti quegli
abitatori, e specialmente la contessa
di quel luogo. Fattili condurre a Milano,
cercò tutte le vie di ridurli a ravvedimento,
ma in vece d'abiurare i loro errori,
si misero a sedurre chiunque andava a
visitarli. Perciò fu loro intimata la morte,
se non ritornavano alla vera fede di
Cristo. Alcuni, almeno in apparenza, la
<span class="pagenum" id="Page_164">[164]</span>
abbracciarono; ostinati gli altri vivi furono
bruciati. Ma giacchè abbiam parlato
qui di <i>Odelrico Magnifredo</i>, ossia <i>Manfredi</i>
marchese di Susa, da noi altre volte
menzionato, ed onorato da altri scrittori
di questi tempi coll'elogio di principe
prudentissimo, bene sarà il ricordare
ch'egli fondò in quest'anno (come
costa da uno strumento presso l'Ughelli <span class="fnote">[Ughell., Ital. Sacr., tom. 4.]</span>)
il convento delle monache di santa
Maria di Caramania, oggidì nella diocesi
di Torino, insieme con <i>Berta</i> contessa sua
moglie. Con queste parole si veggono essi
enunziati: <i>Nos in Dei nomine Odelricus,
qui miseratione Dei Magnifredus marchio
scilicet nominatus, filius quondam
Magnifredi similiter marchionis, et Berta,
auxiliante Deo, jugales, filia quondam Auberti
itemque marchionis</i>. Dal che si scorge
che Berta sua moglie fu figliuola del
marchese <i>Oberto II</i>, progenitore della casa
d'Este. Hassi ancora all'anno seguente
la fondazione fatta da questi due piissimi
consorti, e da <i>Alrico</i> vescovo d'Asti,
fratello d'esso marchese, della badia di
san Giusto di Susa <span class="fnote">[Antichità Estensi, P. I, cap. 13.]</span>, in cui si vede che
Berta avea per fratelli <i>Adalberto</i> marchese,
<i>Azzo</i> ed <i>Ugo</i>, che appunto si trovano
in questi tempi figliuoli del suddetto marchese
Oberto II. Da <i>Azzo</i> vengono i principi
estensi.
</p>

<hr />
</div>

<div class="chapter">
<h2 class="hidden" id="MXXIX">MXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Giovanni</span> XIX papa 6.</td>
  </tr>
  <tr>
    <td><span class="smcap">Corrado</span> II re di Germania 6, imperadore 3.</td>
  </tr>
</table>

<p>
Mordeva il freno <i>Sergio duca</i> di Napoli,
perchè cacciato fuori del suo nido
da <i>Pandolfo IV</i> principe di Capua, e studiava
tutte le vie di rientrare in casa.
Dopo due anni e mezzo ch'egli era esule <span class="fnote">[Anonymus Casinens., tom. 5 Rer. Italic.
Leo Ostiensis, lib. 2, cap. 58.]</span>,
gli venne fatto di ricuperare il suo
principato, e per conseguente o sul fine
di quest'anno, oppur nell'anno seguente.
<span class="pagenum" id="Page_165">[165]</span>
Probabilmente gli prestarono aiuto per
mare i Greci, perchè Napoli fin qui s'era
sempre tenuta salda sotto la sovranità
degl'imperadori d'Oriente, benchè i suoi
duchi, appellati anche maestri de' militi,
godessero una piena signoria in quella
città e nelle sue dipendenze. Sembra anche
certo che a tale impresa concorressero
in aiuto suo i Normanni, i quali andavano
crescendo in quelle contrade;
gente che sapeva pescare nel torbido, e
seguitava senza scrupolo ora l'uno, ora
l'altro di que' principi, anteponendo sempre
chi gli dava o prometteva di più. Nè
mancavano a Sergio dei partigiani nella
stessa città di Napoli; e però ne tornò
felicemente in possesso. Si sa ch'egli
donò un delizioso e fertile territorio fra
Napoli e Capoa (senza fallo per guiderdone
del buon servigio), ai Normanni con
crear conte <i>Rainulfo</i> capo de' medesimi,
e imparentarsi seco. Allora fu che i Normanni
si diedero a fabbricar case in quel
sito che a poco a poco divenne una città
chiamata <i>Aversa</i>, di cui fu il primo
conte il predetto Rainulfo, e che servì di
baluardo da lì innanzi contro la potenza
de' principi di Capoa. Il trovarsi poi così
ben agiati e favoriti in Italia i Normanni,
e la fama delle lor delizie portata in Normandia,
andava facendo venire di colà
nuovi compagni nella Campania a partecipar
della fortuna e felicità de' lor nazionali.
Abbiamo da Lupo Protospata <span class="fnote">[Lupus Protospata, in Chronico.]</span>
che in quest'anno fu mandato in Italia
per catapano ossia generale de' Greci
<i>Cristoforo</i>, e che <i>Bugiano</i> con <i>Oreste</i> se
ne tornò a Costantinopoli. Aggiugne il
suddetto Cronista che <i>mense julii venit
Potho catapanus, fecitque pugnam cum
Rayca in Baro</i>. Tanto son corte queste
memorie, che non si arriva a distinguere
nè le persone, nè le azioni succedute in
que' paesi. Tuttavia assai traluce dello
Anonimo barense <span class="fnote">[Anonymus Barensis, Chron., tom. 5 Rer.
Italic.]</span>, che dopo la morte
di Melo questo Rayca si fece capo dei Pugliesi
<span class="pagenum" id="Page_166">[166]</span>
ribelli ai Greci. Abbiamo di nuovo
sotto quest'anno memoria di <i>Ugo marchese</i>,
uno degli antenati della casa di Este, in
uno strumento dato alla luce dal Campi <span class="fnote">[Campi, Istor. di Piacenza, tom. 1 Append.]</span>
e scritto colle note seguenti: <i>Conradus
gratia Dei imperator Augustus, anno
imperii ejus, Deo propitio, secundo,
X kalendas februarii, Indictione XII</i>, che
indicano l'anno presente. Egli è quivi
chiamato <i>Ugo marchio filius bonae memoriae
Oberti, qui fuit item marchio</i>. È
magnifica la compra ch'egli fa di una gran
quantità di beni, ascendenti secondo la
misura a <i>diecimila iugeri</i>, che, secondo
il Campi, danno <i>centoventimila pertiche</i>.
Fra questi beni posti ne' territorii di <i>Pavia</i>,
<i>Piacenza</i>, <i>Parma</i> e <i>Cremona</i>, si contano
varii castelli, rocche, corti e chiese,
che si trovano poi confermate nell'anno
1077 da Arrigo III, detto il IV, alla casa
d'Este. Così coll'una mano raunava
questo principe delle ricchezze, ma coll'altra
ne faceva anche parte ai sacri
luoghi. Perciocchè in quest'anno appunto,
oppure nel 1038, come vuole il Campi,
si osserva in un altro suo strumento <span class="fnote">[Antichità Estensi, P. I, cap. 12.]</span>
che egli dona alla cattedrale di
Piacenza due porzioni della decima di
Portalbero, e la terza alla chiesa di santa
Maria <i>de ipso loco Portalbero</i>. Molt'altri
effetti della sua pietà e munificenza verso
le chiese ci ha nascoso il tempo; ma non
ci è ignoto che egli magnificamente arricchì
l'antica badia della Pomposa,
situata oggidì nel distretto di Ferrara, e
governata dal vivente allora <i>Guido</i> abbate,
uomo santo, di cui si è parlato di
sopra. Arrigo II fra gl'imperadori in
un suo diploma, da me dato alla luce
nelle Antichità estensi, e scritto nel
settembre dell'anno 1045, chiama essa
badia <i>ab Ugone marchione magnifice ditatam</i>,
e le conferma <i>quidquid sibi junior
Ugo marchio filius Uberti dedit</i>. L'anno
in cui questo principe mancò di vita,
è a noi ignoto. Probabilmente non molto
sopravvisse dopo l'anno presente. Ebbe
<span class="pagenum" id="Page_167">[167]</span>
moglie, ma non apparisce ch'egli lasciasse
dopo di sè figliuoli: laonde la sua eredità
pervenne al <i>marchese Alberto Azzo I</i>
suo fratello, se era vivo, oppure al <i>marchese
Alberto Azzo II</i> suo nipote, del
quale comincieremo a parlar da qui innanzi.
Fu di parere l'Ughelli <span class="fnote">[Ughell., Ital. Sacr., tom. 2 in Archiepiscop.
Ravenn.]</span>, che
<i>Eriberto arcivescovo</i> di Ravenna passasse
a miglior vita nell'anno 1027. Non
ne adduce alcuna pruova. Ben certo è
per uno strumento addotto da Girolamo
Rossi <span class="fnote">[Rubeus, Histor. Ravenn., lib. 5.]</span>, che si truova in quest'anno,
<i>anno quarto Johannis papae, imperante
Chuonrado anno tertio, die XI aprilis, Indictione
XII</i>, arcivescovo di quella città
<i>Gebeardo</i>. In vece di <i>anno quarto</i>, avrà
avuto la pergamena <i>anno V</i>, oppure <i>VI</i>,
e il Rossi per isbaglio avrà letto <i>anno IV</i>.
Egli stesso confessa, che nell'anno seguente
1030 a dì 6 di giugno correva
tuttavia l'<i>anno VI</i> di papa Giovanni XIX.
In un documento, da me dato alla luce <span class="fnote">[Antiquit. Ital., Dissert. VI, pag. 341.]</span>,
torna a farsi vedere il marchese di Susa
<i>Odelrico Magnifredo</i>, ossia <i>Manfredi</i>, il
quale si protesta figliuolo di un altro
<i>Magnifredo</i> marchese. Di questo principe
avremo occasion di parlare in breve.
</p>

<hr />
</div>

<div class="chapter">
<h2 class="hidden" id="MXXX">MXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXX</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Giovanni</span> XIX papa 7.</td>
  </tr>
  <tr>
    <td><span class="smcap">Corrado</span> II re di Germania 7, imperadore 4.</td>
  </tr>
</table>

<p>
Insorse in quest'anno guerra fra
l'<i>imperador Corrado</i> e <i>Stefano</i> primo re
d'Ungheria, principe santo, per colpa non
già degli Ungheri, ma bensì dei Bavaresi
lor confinanti <span class="fnote">[Annales Hildesheim. Wippo, in Vita Conradi
Salici.]</span>. Mosse Corrado un potente
esercito a quella volta, e giunse fino
al fiume Rab. Seguirono saccheggi ed
incendii sì nell'Ungheria che nella Baviera.
Ma il buon re Stefano, a cui non piaceva
questa brutta musica, e che si trovava
<span class="pagenum" id="Page_168">[168]</span>
anche inferiore di forze, con una
ambasciata spedita al giovinetto re Arrigo
dimandò pace; e questi dall'Augusto
Corrado suo padre l'ottenne. Circa questi
tempi <i>Pandolfo IV</i> principe di Capoa,
ingrato ai benefizii a lui compartiti da
Dio, tornò ad imperversar come prima
contra del nobilissimo monistero di Monte
Casino, nulla curando che quel sacro
luogo fosse sotto l'immediata signoria e
protezion degl'imperadori <span class="fnote">[Leo Ostiensis, Chron., lib. 2, cap. 58 et seq.]</span>. Chiamò a
Capoa Teobaldo abbate con invito di
gran benevolenza, e il forzò a non partirsi
da quella città. Si fece giurar fedeltà
da tutti i sudditi di quella badia, distribuì
ai Normanni, allora suoi aderenti, una
parte delle castella dipendenti da esso
monistero, e diede l'altra in governo ad
un certo Todino, uno de' famigli del monistero,
che aspramente cominciò a trattare
i poveri monaci. In una parola fu
ridotto a tal miseria quel sacro luogo,
che un giorno i monaci disperati presero
la risoluzione d'andarsene tutti in Germania
a' piedi dell'imperadore per implorar
aiuto, e si misero in viaggio. Avvisato
di ciò il suddetto Todino, corse, e
tante preghiere e promesse adoperò, che
li fece tornare indietro. Abbiamo dagli
Annali pisani <span class="fnote">[Annali Pisani, tom. 6 Rer. Ital.]</span> che in quest'anno <i>in
Nativitate Domini Pisa exusta est</i>. Di simili
incendii di città italiane in questi secoli
noi ne andremo trovando da qui innanzi
non pochi. Non erano allora molte
d'esse città fabbricate colla durevolezza
e pulizia de' nostri tempi. Molto legname
concorreva a farle, e in molti di quegli
edifizii duravano ancora i tetti coperti di
paglia, siccome ho io altrove accennato <span class="fnote">[Antiq. Ital., Dissert. XXI.]</span>.
Però non è da stupire, se attaccato
il fuoco in un luogo, facilmente si diffondesse
la fiamma sino a prendere la maggior
parte delle città. Abbiam parlato di
sopra con lode di <i>Magnifredo</i> marchese
di Susa. Non si vuol ora tacere un fatto
narrato dall'autore della Cronica della
<span class="pagenum" id="Page_169">[169]</span>
Novalesa <span class="fnote">[Chron. Novalic., P. II, tom. 2 Rer. Ital.,
pag. 760.]</span>. Secondo gli abusi di questi
secoli barbari, avea l'imperador Corrado,
stando in Roma, conferita la badia
della Novalesa al nipote di santo Odilone
abbate di Clugnì, il quale per essere giovinetto,
dopo averle recato non lieve danno,
la concedette in benefizio (probabilmente
per danari) ad <i>Alberico</i> vescovo
di Como. Questo prelato ingordo <i>Taurinum
veniens, egit arte callida cum marchione
Maginfredo, et fratre suo Adelrico
praesule</i> (d'Asti), <i>datoque multo pretio,
ut abbatem caperent: quod et fecit</i>. Nel dì
seguente i cittadini di Torino, che amavano
ed apprezzavano forte quell'abbate,
fecero una gran raunata per levarglielo
dalle mani. <i>Sed praedictus marchio cum
turba militare praevaluit, interdicens illis,
ne quid offenderent</i>. Può essere che sel
meritasse l'abbate. Ne ho io fatta menzione,
acciocchè il lettore osservi come in
questi tempi la città di Torino dovea essere
sotto la giurisdizione del marchese
Magnifredo o Manfredi. In quest'anno
trovandosi l'imperador Corrado in Ingeleim
<i>XVIII kalendas aprilis, anno Chuonradi
regnantis sexto, ejusdemque imperii
tertio</i> <span class="fnote">[Bullar. Casinense, tom. 2, Constit. LXXXV.]</span>, confermò i suoi beni e diritti
alla badia di santa Maria di Firenze, con
dichiararla badia imperiale e regale.
</p>

<hr />
</div>

<div class="chapter">
<h2 class="hidden" id="MXXXI">MXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Giovanni XIX</span> papa 8.</td>
  </tr>
  <tr>
    <td><span class="smcap">Corrado II</span> re di Germania 8, imperadore 5.</td>
  </tr>
</table>

<p>
Scrive Romoaldo salernitano <span class="fnote">[Romuald. Salernit., in Chron., tom. 7 Rer. Ital.]</span> che
<i>anno MXXX, Indictione XIII Johannes
princeps Salerni defunctus est anno principatus
sui LVII, et successit ei Guaymarius
filius ejus</i>. Ma è fallato il testo, e in
vece di <i>Johannes</i> avrà scritto Romoaldo
<i>Guaymarius</i>, cioè <i>Guaimario III</i> principe
di Salerno. Anche l'Anonimo barense
<span class="pagenum" id="Page_170">[170]</span>
presso il Pellegrini mette all'anno 1030
la morte di questo principe. In un testo
di Lupo Protospata <span class="fnote">[Lupus Protospata, in Chron.]</span> essa viene riferita
all'anno 1029. Ma il suddetto Camillo
Pellegrini portò opinione che Guaimario
III conducesse la sua vita fino all'anno
presente 1031, parendogli che si possa
ciò ricavare da alcuni antichi strumenti.
Abbiamo inoltre tanto dall'Anonimo
barense <span class="fnote">[Anonym. Barensis, tom. 5 Rer. Ital.]</span>, quanto dal Protospata suddetti,
che <i>mense junii comprehenderunt
Saraceni Cassianum</i>, cioè la piccola città
di Cassano nella Calabria; e che nel dì
3 di luglio Poto catapano de' Greci venne
a battaglia con quegli infedeli, e restò
sconfitto con lasciarvi egli la vita. Passò
alla gloria de' beati in quest'anno san
<i>Domenico abbate</i> del monistero di Sora,
appellato da Leone ostiense <span class="fnote">[Leo Ostiensis in Chron., lib. 2, cap. 62.]</span>
<i>mirabilium patrator innumerum, et caenobiorum
fundator multorum</i>. Il Sigonio,
e dopo lui Angelo dalla Noce <span class="fnote">[Angelus de Nuce, in Notis ad Chron. Leonis
Ostiensis.]</span> abbate
casinese stimarono Domenico Sorano
lo stesso che san <i>Domenico Loricato</i>.
Ma andarono lungi dal vero. Certo è che
furono due persone diverse. Il Loricato
volò al cielo nell'anno 1061, come dirittamente
osservò il cardinal Baronio <span class="fnote">[Baron., in Annal. et in Martyrologio.]</span>.
Ossia che si pentissero finalmente i Veneziani
dell'aspro trattamento da lor fatto
ad <i>Ottone Orseolo</i> lor doge; oppure
che s'infastidissero del governo di <i>Pietro
Barbolano</i> a lui sustituito nel ducato; oppure,
come è più probabile, che prevalesse
la fazion degli Orseoli: certo è, per
attestato del Dandolo <span class="fnote">[Dandul., in Chron., tom. 12 Rer. Ital.]</span>, ch'essi preso
in questo anno il suddetto Pietro doge,
senza saponata gli levarono la barba, e
vestitolo da monaco, il mandarono in
esilio a Costantinopoli. Quindi inviarono
alla stessa città di Costantinopoli <i>Vitale</i>
vescovo di Torcello con bello accompagnamento
a ricondurre di colà <i>Ottone
<span class="pagenum" id="Page_171">[171]</span>
Orseolo</i>, per rimetterlo sul trono ducale.
Intanto diedero il governo della terra ad
<i>Orso Orseolo</i> patriarca di Grado, e fratello
d'esso Ottone, uomo di gran senno
e generosità, il quale per un anno e due
mesi fece da vice-duca con molta sua
lode.
</p>

<p>
Due diplomi ho io dato alla luce <span class="fnote">[Antiquit. Italic., Dissert. VIII et XIX.]</span>,
che in quest'anno ottenne dall'Augusto
Corrado <i>Ubaldo</i> vescovo di Cremona,
amendue dati <i>III kalendas martii, anno
dominicae Incarnationis MXXXI, Indictione
XIIII, anno autem domni Chuonradi
secundi regnantis VI, imperantis vero IIII.
Actum Goslare</i>. In tutti e due questi documenti
è notato l'<i>anno sesto del regno</i>,
e conseguentemente pare adoperata l'epoca
del regno d'Italia. Ma di qui risultando
che la coronazione italica di Corrado
sarebbe seguita prima del dì 26 di
febbraio dell'anno 1026, converrà meglio
interpretare Ermanno Contratto <span class="fnote">[Ermannus Contractus, in Chron.]</span>,
allorchè ad esso anno 1026 scrive che
Corrado <i>circa tempus quadragesimae cum
exercitu Italiam adiit</i>. Diede fine in questo
anno in Fiscanno alla sua santa vita
<i>Guglielmo abbate</i> di Dijon in Francia <span class="fnote">[Mabillon., in Annal. Benedictin.]</span>,
celebre nella storia monastica per le sue
virtù e per la fondazione di varii monisterii,
fra' quali quello di san Benigno di
Fruttuaria in Piemonte, e per avere introdotta
la riforma in assaissimi monisteri,
massimamente di Francia. Glabro
Rodolfo <span class="fnote">[Glaber, in Vita Wilielmi Divion. apud
Mabillon.]</span> suo contemporaneo, nella
vita che scrisse di lui, attesta, tale essere
stata la fama e stima d'esso Guglielmo
abbate, <i>ut cunctas Latii ac Galliarum provincias
ipsius amor ac veneratio penetraret.
Nam reges ut patrem, pontifices ut
magistrum, abbates et monachi ut archangelum,
omnes in commune ut Dei amicum,
suaeque praeceptorem salutis habebant</i>.
Ne ho fatta menzione, perchè egli senza
dubbio fu di nascita italiano. Secondo la
<span class="pagenum" id="Page_172">[172]</span>
testimonianza del medesimo Glabro, egli
nacque nell'isola di san Giulio della diocesi
di Novara, nel tempo stesso che Ottone
il Grande assediò Willa moglie di
Berengario re d'Italia in quell'isola del
lago d'Orta: il che, siccome abbiam veduto,
succedette nell'anno 962. Ottone
stesso, dopo la presa di quel luogo, il tenne
al sacro fonte. Non s'ingannò Glabro
in iscrivendo ch'egli morì nell'anno presente
1031, in età d'<i>anni settanta</i>; ma
ingannossi bene il padre Mabillone <span class="fnote">[Mabill., Annal. Benedict., ad ann. 987.]</span>,
volendo qui correggere Glabro, quasichè
Guglielmo avesse dovuto nascere nell'anno
961, perchè molto ben si verifica che
egli fosse nato nel 962, e che nel presente
1031 egli fosse entrato nell'anno settantesimo
di sua età, benchè sia vero che
Berengario morì molto più tardi di quel
che suppose Glabro. Se vogliam credere
a Sigeberto <span class="fnote">[Sigebertus in Chron.]</span>, in quest'anno <i>Robertus
et Richardus</i> (nobili normanni) <i>minuendae
domo multitudinis caussa, hoc tempore
a Normannia digressi, Apuliam expetunt,
et Italis inter se dissidentibus, dum
alteri contra alterum auxilium praestant,
hac opportunitate Italos callide et fortiter
debellant, et successus urgendo suos nomen
suum dilatant, et futurae prosperitatis
sibi viam parant</i>. Se, come io credo,
e si raccoglie da altro susseguente luogo,
Sigeberto vuole che <i>Roberto Guiscardo</i>
nell'anno presente dalla Normandia passasse
in Puglia, egli racconta delle favole.
Nè in questi tempi fu guerra in Puglia,
nè fra i principi di quelle contrade, e noi
vedremo a suo tempo quando esso Roberto
venne in Italia. Ma forse parla di
un diverso Roberto quello storico.
</p>

<hr />
</div>

<div class="chapter">
<h2 class="hidden" id="MXXXII">MXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Giovanni</span> XIX papa 9.</td>
  </tr>
  <tr>
    <td><span class="smcap">Corrado</span> II re di Germania 9, imperadore 6.</td>
  </tr>
</table>

<p>
Cessò di vivere in quest'anno <i>Rodolfo
III</i> re di Borgogna, soprannominato
<span class="pagenum" id="Page_173">[173]</span>
il <i>Dappoco</i>, senza lasciar figliuoli. Aveva
egli per cura del santo imperadore Arrigo
riconosciuto per dominio dipendente
dall'imperio il suo regno <span class="fnote">[Ditmarus, Chronic., lib. 7.]</span>; oppure
perchè ciò si pretendeva fatto nei tempi
insino di Arnolfo re di Germania, egli
venne a soggettarlo di nuovo all'imperio.
L'<i>imperador Corrado</i> maggiormente strinse
questo affare, usando anche della forza,
con indurre Rodolfo a promettere di
aver per successore in quel regno o lui,
o in suo luogo il giovane <i>Arrigo re</i>, con
pretenderlo ancora per le ragioni di <i>Gisela</i>
o <i>Gisla</i> imperadrice sua moglie, nipote
del suddetto Rodolfo <span class="fnote">[Wippo, in Vita Conradi Salici.]</span>. Ed era
ben vasto e fiorito quel regno, perchè
da Basilea si stendeva fino ad Arles e a
Marsilia, con abbracciare la Provenza,
Lione, il Delfinato ed altri paesi <span class="fnote">[Guatherus Ligurio., lib. 5.]</span>. Ne
fu portata la corona coll'altre regali insegne,
e massimamente colla lancia di
san Maurizio, all'Augusto Corrado. Ma
<i>Odone II</i> conte ossia duca di Sciampagna
perchè figliuolo di Berta sorella del defunto
re Rodolfo, pretendendo a quella
eredità, si prevalse della congiuntura che
esso re imperadore si trovava impegnato
coll'armi nella Schiavonia, o, per
meglio dire, nella Polonia contra di Misicone
re oppure duca di quelle contrade;
ed entrò in possesso della Borgogna.
Perciò Corrado s'andò preparando per
fare nell'anno seguente una disgustosa
danza nel regno a lui rapito. Abbiamo
spettante a quest'anno un documento
che ci scuopre chi fosse ne' tempi presenti
duca e marchese della Toscana. Pubblicò
l'Ughelli <span class="fnote">[Ughell., Ital. Sacr., tom. 3 in Episcop.
Faesulan.]</span> la fondazione de' canonicati
fatta nella sua chiesa da <i>Jacopo</i>
vescovo di Fiesole. <i>Anno dominicae Incarnat.
MXXXII, imperii domni Conradi
Augusti V, Indictione XV</i>. Dice di
far quell'opera per la salute degl'imperadori,
e specialmente di Arrigo I fra gli
<span class="pagenum" id="Page_174">[174]</span>
Augusti, che l'avea promosso a quella
chiesa. <i>Necnon pro salute Conradi serenissimi
imperatoris felicis memoriae</i> (così
dicevano altri ancora de' principi viventi)
<i>suaeque conjugis Gislae Augustae, et filii
ejus II. necnon Bonifacii serenissimi ducis
et marchionis Tusciae</i>. Sicchè probabil
cosa è che fin nell'anno 1027 <i>Rinieri</i>
marchese di Toscana, volendo
cozzare col re Corrado, con essere poi
necessitato a rendersi, decadesse da quel
ducato, e che sulle rovine di lui si alzasse
il marchese <i>Bonifazio</i>, padre della
gran contessa Matilda. Comunque sia,
l'abbiamo <i>duca della Toscana</i> in questi
tempi. Tornarono nell'anno presente
gli ambasciatori <span class="fnote">[Dandul., in Chron., tom. 12 Rer. Ital.]</span>, spediti dal popolo
di Venezia a Costantinopoli, per ricondurre
di colà il già esiliato lor doge <i>Ottone
Orseolo</i>, colla nuova ch'egli avea
dato fine alla sua vita in quella città. Il
perchè <i>Orso patriarca</i> di Grado suo fratello,
stato vice-doge per un anno e due
mesi, rinunziò il governo. Col favore di
poca parte di popolo s'intruse nel ducato
<i>Domenico Orseolo</i>, e male per lui, perciocchè
non andò molto, che formatasi
una potente sollevazione contra di lui,
ebbe fatica a salvarsi con ritirarsi a Ravenna,
dove lasciò poi le sue ossa. Girolamo
Rossi <span class="fnote">[Rubeus, Hist. Ravenn., lib. 5.]</span> mette la sua fuga e
morte nell'anno 1024. Merita ben più
fede in questo Andrea Dandolo, diligente
scrittore delle cose della patria sua. Fu
dunque creato doge di Venezia <i>Domenico
Fabianico</i>, che allora si trovava in esilio;
con che cessarono tutte le fazioni e discordie
de' Veneziani. Questi, soggiugne
il Dandolo, <i>a Costantino Augusto protospatarius
ordinatus est</i>. Ma dovea dire da
<i>Romano Argiro</i>, il quale nell'anno 1028
era succeduto a Costantino nell'imperio
d'Oriente. Per attestato di Lupo Protospata <span class="fnote">[Lupus Protospata, in Chronico.]</span>
e dell'Anonimo Barense <span class="fnote">[Anonym. Barensis, Chron., tom. 5 Rer. Ital.]</span>, in
quest'anno il medesimo <i>Romano imperador </i>
<span class="pagenum" id="Page_175">[175]</span>
de' Greci mandò per Catapano, ossia
governator generale dei suoi Stati in
Italia, <i>Costantino protospata</i>, chiamato
ancora <i>Opo</i>.
</p>

<hr />
</div>

<div class="chapter">
<h2 class="hidden" id="MXXXIII">MXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Benedetto IX</span> papa 1.</td>
  </tr>
  <tr>
    <td><span class="smcap">Corrado II</span> re di Germania 10, imperadore 7.</td>
  </tr>
</table>

<p>
Oltre a quest'anno non passò la vita
di <i>Giovanni XIX</i>. Non ci è noto il giorno
e mese in cui egli cessò di vivere. Ben
sappiamo che ebbe nel mese di giugno
per successore nella cattedra di s. Pietro
<i>Benedetto IX</i>. Adunque uno strumento
accennato da Girolamo Rossi <span class="fnote">[Rubeus, Hist. Ravenn., lib. 5.]</span>, dove
si legge il suo <i>anno terzo</i> nel dì 25 di
giugno dell'anno seguente, patisce delle
difficoltà. Aggiungo di più, che nel Bollario
casinense e negli Annali benedettini
del padre Mabillone si truovano documenti,
secondo i quali parrebbe che
esso Benedetto IX avesse conseguito il
pontificato nell'anno precedente, e non
già nel presente. Tali nondimeno e tanti
sono gli altri che ci assicurano aver egli
solamente in quest'anno conseguita la
dignità pontificia, che non credo si possa
dipartire dall'opinione suddetta. Ora noi
troviamo questo pontefice sommamente
screditato nella storia ecclesiastica. Egli
è appellato da Glabro <span class="fnote">[Glaber, His., lib. 4, cap. 5.]</span> <i>nepos duorum,
Benedicti atque Johannis</i> (romani pontefici),
<i>puer ferme decennis, intercedente
thesaurorum pecunia, electus a Romanis</i>.
Non par notizia sicura ch'egli fosse di
età sì tenera. Dicono ancora che si chiamava
prima <i>Teofilatto</i>. Anche di questo
io dubito, sembrando, per le notizie da
me addotte altrove, che non egli, ma
<i>Benedetto VIII</i> suo zio portasse questo
nome. Ha ben ragione di dar qui nelle
smanie il cardinal Baronio <span class="fnote">[Baron., in Annal. Eccles.]</span> contra di
questo mostro, con saviamente confutare
dipoi i nemici della Chiesa cattolica,
<span class="pagenum" id="Page_176">[176]</span>
che di qui prendono motivo di sparlare
della Chiesa romana. Non lasciarono mai,
nè lasciano le chiese, e specialmente
quella che è capo di tutte, d'essere sacrosante
venerabili, ancorchè talvolta
ministri indegni ne giungano al governo.
Così durò anche allora in tutti i savii
cristiani la venerazione dovuta alla Sede
apostolica, tuttochè ciascun disapprovasse
e l'ingresso e la vita di questo pontefice,
che fu veramente esecrabile e sporca.
I vizii de' sacri pastori non son già vizii
delle loro sedie. Passa anche il cardinale
Annalista a riprovare, e meritamente, i
principi del secolo, qualor vogliano metter
mano nell'elezione de' sommi pontefici.
Ma è da vedere se questo fosse il luogo di
dar questo ricordo ai principi. Pare piuttosto
ch'egli dovesse ricordare ai suoi elettori
di aver gli occhi solamente a Dio e al
bene della Chiesa, e non già allo splendor
dell'oro, nè a' proprii vantaggi. Nella elezione
di Benedetto IX niun principe ebbe
mano. L'oro fu il principe che fece eleggerlo,
e da questo tiranno, e non da violenza
di principe alcuno, si lasciarono questa
volta abbagliare il clero e popolo romano.
Abbiamo da Vittore III papa <span class="fnote">[Victor III papa, Dialog., lib. 3.]</span> che
questo Benedetto di nome, ma non di
fatti, <i>cujusdam Alberici filius (Magi potius
Simonis, quam Simonis Petri vestigia
sectatus) non parva a patre in populum
profligata pecunia, summum sibi sacerdotium
vendicavit. Cujus quidem post adeptum
sacerdotium vita quam turpis, quam
foeda, quam exsecranda exstiterit, horresco
referre</i>. Ma allora pur troppo la
simonia facea grande strage non in Roma
solo, ma per tutta la Cristianità. Ed
essa più facilmente ancora mettea le
zampe nell'elezion de' papi, perchè a
questa interveniva anche il popolo secolare.
Lodiamo Dio che questa mal erba,
sempre detestata, sempre fulminata dalla
Chiesa cattolica, truovò da lì a pochi
anni degli zelantissimi papi che seriamente
attesero a sradicarla; e lodiamolo,
perchè a miglior ordine ridotta la
<span class="pagenum" id="Page_177">[177]</span>
elezion de' romani pontefici, non più si
veggono nella sedia di san Pietro personaggi
che, in vece di edificare distruggano,
nè vescovi nelle altre chiese
mancanti affatto di quelle belle doti che
san Paolo desidera ed esige in ogni
sacro pastore della Chiesa di Dio.
</p>

<p>
Nel gennaio dell'anno presente si
trovava in Basilea l'<i>imperador Corrado</i>,
come costa da un suo diploma pubblicato
da me <span class="fnote">[Antiquit. Ital., Dissert. XI.]</span>. In quello stesso mese, per
attestato di Wippone <span class="fnote">[Wippo, in Vita Conradi Salici.]</span>, egli mosse l'armata
sua verso il regno della Borgogna,
per ispossessarne Odone conte ossia duca
di Sciampagna. Arrivato nel giorno della
Purificazion della Vergine al monistero
Paterniaco, quivi da buona parte dei
grandi d'esso regno fu riconosciuto per
re, e ne ricevette la corona nel giorno
stesso. S'accinse ancora all'assedio di
alcune castella; ma sì fiero e straordinario
fu il freddo in quelle parti, che convenne
desistere e ritirarsi. Tornossene
dunque indietro, e trovandosi nel castello
Turcico, vennero ad inchinarlo la vedova
regina di Borgogna <i>Ermengarda</i>,
con altri non pochi Borgognoni, i quali
aveano fatta la via d'Italia per timor di
Odone. Venuta poi la state, l'imperadore,
in vece di portar l'armi contro il regno
della Borgogna, andò a dirittura a cercar
Odone in casa sua, cioè nella Sciampagna,
dove sì terribil guasto diede, che
Odone per necessità venne a trovar Corrado
con tutta umiltà, e a chiedere perdono,
con promettere quello che, siccome
uomo di mala fede, non voleva eseguire.
Contento di questo, se ne tornò in
Germania Corrado. Immaginossi il cardinal
Baronio <span class="fnote">[Baron., in Annal. Eccles.]</span>, per un passo mal inteso
di Glabro, ch'esso Augusto calasse
in quest'anno in Italia. Ciò è troppo lontano
dal vero, come avvertì il padre Pagi <span class="fnote">[Pagius, in Critic. Baron. ad annum 1038.]</span>.
Anche il padre Daniello <span class="fnote">[Daniel, Histoire de France.]</span>, sinistramente
<span class="pagenum" id="Page_178">[178]</span>
interpretando un altro passo
di Glabro, si credette che il popolo di
Milano, ribellatosi all'Augusto Corrado,
spedisse nell'anno presente ambasciatori
ad offerir la corona d'Italia al predetto
Odone. Ciò seguì molto più tardi, siccome
vedremo. Erano in questi tempi i
Milanesi sommamente attaccati e fedeli
all'imperadore. Nè si vuol tacere che, per
attestato del suddetto Glabro <span class="fnote">[Glaber, Histor., lib. 4, cap 5.]</span>, in questo
anno cominciò per la prima volta ad
udirsi il nome della <i>Tregua di Dio</i>, proposta
dai vescovi delle provincie di Arles
e di Lione, che poi fu stabilita più
tardi, ed anche abbracciata da molti in
Italia. Erano allora non meno in Francia
che in Italia in uso le guerre private:
cioè permettevano le leggi il potersi vendicare
dei nemici, dacchè il fallo era patente
e conosciuto da' pubblici ministri.
Però le discordie e vendette si tramandavano
ai figliuoli e nipoti; frequentissimi
erano gli ammazzamenti, e i più camminavano
coll'armi, pronti sempre alla
difesa ed offesa. Fu perciò in questi tempi
fatta parola, e poi conchiuso nell'anno
1041, che in alcuni giorni di qualsivoglia
settimana <span class="fnote">[Hugo Flaviniacens., in Chronico.]</span> per amore di Dio niuno
osasse di far danno alla vita o alla
roba de' suoi nemici. Fu imposta la scomunica
e l'esilio a chi, accettata questa
tregua, la trasgredisse dipoi. Susseguentemente
fu in alcun luogo abbreviato il
termine della tregua con altre regole,
delle quali è da vedere il Du-Cange <span class="fnote">[Du-Cange, in Glossar. Latinit.]</span>.
Ne parla anche Landolfo seniore <span class="fnote">[Landulfus Senior. Mediol., Hist., lib. 2. cap. 30.]</span>, storico
milanese di questo secolo, ma con
qualche differenza, scrivendo che a' tempi
d'Eriberto arcivescovo, <i>lex sancta, atque
mandatum novum et bonum e coelo, ut
sancti viri asseruerunt, omnibus Christianis
tam fidelibus quam infidelibus data est,
dicens: Quatenus omnes homines secure
ab hora prima Jovis usque ad primam horam
diei lunae, cujuscumque culpae forent,
<span class="pagenum" id="Page_179">[179]</span>
sua negotia agentes permanerent. Et
quicumque hanc legem offenderent, videlicet
Treguam Dei, quae misericordia Domini
nostri Jesu Christi terris noviter apparuit;
procul dubio in exsilio damnatus
per aliqua tempora poenam patiatur corpoream.
At qui eamdem servaverit, ab
omnium peccatorum vinculis Dei misericordia
absolvatur.</i> Fu saggiamente pensata
e introdotta la tregua di Dio dai vescovi
di Francia; ma Landolfo ci fa intendere
ch'essa era venuta <i>dal cielo</i>, secondo
il costume di que' tempi, ne' quali
ogni pia istituzione si spacciava come
miracolosa e mandata dal cielo con qualche
rivelazione. In quest'anno <i>IX kalendas
februarii</i> trovandosi l'Augusto Corrado
in Basilea, confermò con suo diploma <span class="fnote">[Antiquit. Ital., Dissert. XI.]</span>
tutti i beni e diritti del monistero
pavese di san Pietro in <i>Coelo aureo</i>.
</p>

<hr />
</div>

<div class="chapter">
<h2 class="hidden" id="MXXXIV">MXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Benedetto IX</span> papa 2.</td>
  </tr>
  <tr>
    <td><span class="smcap">Corrado II</span> re di Germania 11, imperadore 8.</td>
  </tr>
</table>

<p>
Si credeva l'<i>imperador Corrado</i> di
avere in pugno il regno della Borgogna,
chiamato anche arelatense, perchè Arles
era una delle città primarie d'esso. Ma
<i>Odone duca</i> di Sciampagna, mancando
alle promesse, seguitò a signoreggiarne
una parte, e ad inquietare il rimanente <span class="fnote">[Wippo, in Vita Conradi Salici. Hermannus
Contract., in Chronic. Sigebertus, in Chronico.]</span>.
Videsi dunque l'Augusto Corrado
forzato a ripigliar le armi, e per non
avervi più a tornare, raunò una potente
armata in Germania, e un'altra d'Italiani
ordinò che marciasse a quella volta.
<i>Exspeditis Teutonicis et Italicis, Burgundiam
acute adiit. Teutones ex una parte,
ex altera archiepiscopus mediolanensis
Heribertus, et ceteri Italici, ductu Huperti
comitis de Burgundia, usque Rhodanum
fluvium convenerunt</i>. Parla qui nominatamente
Wippone di <i>Eriberto arcivescovo</i>di Milano, che andò come capitano di
<span class="pagenum" id="Page_180">[180]</span>
quella spedizione secondo gli abusi di
questi tempi. A tale impegno si può attribuire
l'aver egli in quest'anno <i>mense
martii, Indictione II</i>, provveduto a' suoi
temporali affari per tutte le disgrazie che
potessero avvenire, con fare l'ultimo suo
testamento. Leggesi questo dato alla luce
dall'Ughelli <span class="fnote">[Ughell., Ital. Sacr., tom. 6 in Episcop. Mediolanens.]</span> e dal Puricelli <span class="fnote">[Puricellius, Monument. Basil. Ambrosian.]</span>, dove
egli fece una gran quantità di legati pii
alle principali chiese, e a tutti i monisteri
di Milano sì di monaci che di monache.
Convien ora aggiugnere, che, oltre ad
Eriberto, si distinse in quell'impresa <i>Bonifazio
duca</i> e marchese di Toscana, padre
della contessa Matilda. Arnolfo <span class="fnote">[Arnulf., Hist. Mediolan., lib. 2.]</span>,
storico milanese, allora vivente, così ne
parla: <i>E vicino autem Italiae cum optimatibus
ceteris electi duces incedunt, scilicet
praesul Heribertus, et egregius marchio
Bonifacius, duo lumina regni. Ducentes
Langobardorum exercitum, Jovii
montis ardua juga transcendunt, sicque
vehementi irruptione terram ingredientes,
ad Caesarem usque perveniunt</i>. Si dovea
tuttavia preparare per questa spedizione
il marchese Bonifazio nel dì 17 di marzo,
<i>decimosexto kalendas aprilis</i> dell'anno
presente; imperciocchè, stando in Mantova,
ivi fece una permuta di varie castella
e poderi con un certo Magifredo.
Hassi questa nelle Antichità Italiche <span class="fnote">[Antiq. Ital., Dissert. XI.]</span>.
Ora l'imperador Corrado con tanto sforzo
di gente prese la città di Ginevra, e in
essa <i>Geroldo</i> principe di quel paese, siccome
ancora <i>Burcardo</i> arcivescovo di
Lione, uomo scellerato e sacrilego, se
crediamo ad Ermanno Contratto. In somma
tal terrore portò in quelle contrade,
che non vi restò persona che non si rendesse
a lui, o non fosse esterminata da
lui, con venire alle sue mani tutto quel
regno. Dopo di che per l'Alsazia se ne
tornò in Germania. Appartiene all'anno
presente un diploma di Corrado Augusto,
<span class="pagenum" id="Page_181">[181]</span>
inserito da Girolamo Rossi nella sua Storia
di Ravenna <span class="fnote">[Rubeus, Hist. Ravenn., lib. 5.]</span>, con cui concede alla
chiesa di essa città e al suo arcivescovo
<i>Gebeardo</i> (andato anche egli, come si
può immaginare, colle sue genti alla guerra)
<i>comitatum faventinum cum omni districtu
suo, et regali placito et judicio,
omnibusque publicis functionibus, angariis,
ec. hactenus juri regis legaliter attinentibus</i>.
Fu esso dato <i>pridie kalendas
maii, Indictione II, anno dominicae Incarnationis
MXXXIV, anno autem domni
Chuonradi secundi, regni decimo, imperii
vero octavo. Actum Ratisponae</i>. Era allora
in possesso del contado di Faenza
Ugo conte di Bologna. Per cagione dunque
del privilegio suddetto, esso Ugo
conte nel dì 25 di giugno dell'anno presente
cedette pubblicamente all'arcivescovo
Gebeardo il suddetto intero contado
di Faenza, con riceverne poi l'investitura
della metà dal medesimo prelato.
Questi son segni chiarissimi che l'esarcato
di Ravenna era in questi tempi,
come anche l'abbiam veduto per tanti
anni addietro, sotto il dominio immediato
dei re d'Italia, senza che apparisca
che più vi avessero dominio o vi pretendessero
i romani pontefici. Non meno
dell'Augusto suo padre si segnalò il giovanetto
<i>re Arrigo</i>, suo figliuolo in quest'anno,
con avere riportate due vittorie
contro i Boemi, e messo al dovere <i>Olderico</i>
duca di quella provincia, ed altri
ribelli all'imperador suo padre. Seguì
nell'anno presente, oppure nell'antecedente,
uno strumento fra <i>Ingone</i> vescovo
di Modena <span class="fnote">[Antiquit. Ital., Dissert. 1.]</span> e <i>Bonifazio</i> chiaramente
appellato <i>marchio et dux Tusciae</i>. il vescovo
dà a Bonifazio e a <i>Richilda</i> sua
moglie due castella, cioè Clagnano e Savignano,
a titolo di livello; e i due consorti
cedono al vescovato di Modena le
due corti di <i>Bajoaria</i> (oggidì <i>Bazovara</i>)
e del <i>fossato del re</i> colle loro castella.
Confermò l'Augusto Corrado, non so se
in questo o in altro anno, i suoi beni alla
<span class="pagenum" id="Page_182">[182]</span>
badia di Firenze con diploma, pubblicato
dal padre Puccinelli <span class="fnote">[Puccinelli, Cron. della Badia Fiorent.]</span>, e dato <i>II nonas
maii, Indictione II, anno dominicae
Incarnationis MXXXIV, anno autem domni
Chuonradi secundi regnantis X, imperii
vero VIII. Actum Radesbonae</i>. Queste note
cronologiche sono scorrette.
</p>

<hr />
</div>

<div class="chapter">
<h2 class="hidden" id="MXXXV">MXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Benedetto IX</span> papa 3.</td>
  </tr>
  <tr>
    <td><span class="smcap">Corrado II</span> re di Germania 12, imperadore 9.</td>
  </tr>
</table>

<p>
Secondochè s'ha da Ermanno Contratto <span class="fnote">[Ermannus Contractus, in Chron. edition.
Canisii.]</span>,
nell'anno presente <i>Adelbero
dux Carentani et Histriae</i> (marchese ancora
della Marca di Verona) <i>amissa imperatoris
gratia, ducatu quoque privatus
est</i>. Wippone <span class="fnote">[Wippo, in Vit. Conradi Salici.]</span> parla di questo fatto
all'anno 1028, e scrive che esso Adalberone
fu mandato in esilio. Diede poscia
l'imperadore nell'anno seguente, per
attestato del medesimo Ermanno Contratto,
il ducato di Carintia e d'Istria, e
per conseguente anche la Marca veronese,
a <i>Corrado</i> duca di Franconia suo cugino,
cioè a quel medesimo ch'era stato
suo concorrente alla corona, ed avea
poscia portate le armi contra di lui. <i>Corrado</i>,
padre di questo Corrado, avea anch'egli,
per quanto altrove s'è detto,
dianzi goduto questi medesimi Stati. Nota
inoltre il suddetto Wippone che in questa
maniera, cioè colla giunta di un tal regalo,
<i>dux Chuno</i> (lo stesso è che <i>Corrado</i>)
<i>fidus et bene militans imperatori, et filio
ejus Heinrico, regi, quousque vixit permansit</i>.
Dagli Annali pisani <span class="fnote">[Annal. Pisani, tom. 6 Rer. Ital.]</span> abbiamo
che in questo anno <i>Pisani fecerunt stolum
magnum</i> (cioè un'armata navale, onde la
voce italiana <i>stuolo</i>), <i>et vicerunt civitatem
Bonam in Africa, et coronam regis imperatori
dederunt</i>. Scrisse inoltre il Sigonio <span class="fnote">[Sigonius, de Regno Ital., lib. 8.]</span>
nell'anno 1050 che dai medesimi
<span class="pagenum" id="Page_183">[183]</span>
Pisani fu fatta una spedizione in
Africa, e presa la città di <i>Cartagine</i>, del
che si può dubitare, quantunque il Tronci <span class="fnote">[Tronci, Annal. Pisani.]</span>
con altri moderni sotto quell'anno
parli di tale impresa, con descriverla
come s'egli vi si fosse trovato presente.
A quest'anno poi il prefatto Tronci racconta
che i Pisani ebbero per assedio la
città di <i>Lipari</i>, con aver fatto un grosso
bottino in quell'isola. Questo nol dovettero
sapere i suddetti antichi Annali pisani,
perchè neppure una parola ne dicono.
Poscia, secondo il medesimo Tronci,
accadde nell'anno 1036 la conquista di
<i>Bona</i>: il che per conto del tempo non
s'accorda co' suddetti Annali pisani, e
piuttosto sarebbe da credere che ciò avvenisse
nell'anno 1035, perchè i Pisani
di nove mesi anticipano l'anno nostro volgare.
Del resto <i>Bona</i>, città dell'Africa, è
l'antica <i>Hippona</i>, di cui fu vescovo il glorioso
sant'Agostino dottore della Chiesa.
Si turbò gravemente in quest'anno la
quiete della Lombardia. Ermanno Contratto <span class="fnote">[Hermannus Contractus, in Chron.]</span>
ne parla con queste parole così:
<i>In Italia minores milites contra dominos
suos insurgentes, et suis legibus vivere,
eosque opprimere volentes, validam
conjurationem fecere</i>. Medesimamente
Wippone scrive che in questi tempi seguì
una confusione non prima udita in Italia,
perchè congiurarono tutti i valvassori
d'Italia e i militi gregarii contra de' loro
signori, e tutti i minori contra de' maggiori,
col non lasciare senza vendetta, se
dai signori veniva lor fatta cosa ch'essi
riputassero di loro aggravio; e diceano:
<i>Si imperator eorum nollet venire, ipsi per
se legem sibimet facerent</i>. Dovette il Sigonio
leggere in qualche testo, o autore,
<i>regem</i> in vece di <i>legem</i>, perchè scrive, che
<i>conjurarunt, se non passuros quemquam
regnare, qui aliud, quam quod ipsis luberet,
sibi imponeret</i>. È confusa nell'edizion
d'Epidanno, fatta del Goldasto, la cronologia
di questi tempi, veggendosi ivi posticipati
i fatti di sei anni. Però sotto l'anno
<span class="pagenum" id="Page_184">[184]</span>
1041 egli <span class="fnote">[Epidannus, in Annal. tom. 1 Rer. Alamann.]</span> parla di questa cospirazione
de' militi inferiori contra dei lor
signori, e de' servi contra de' loro padroni.
Ma nell'edizion del Du-Chesne troviamo
ciò riferito all'anno presente.
</p>

<p>
Che significasse il nome di <i>valvassori</i>
si raccoglie facilmente dai libri de' Feudi.
I più nobili una volta tra i vassalli erano
i duchi, marchesi, conti, arcivescovi,
vescovi ed abbati, i quali a dirittura riconoscevano
dai re ed imperadori i loro
feudi e le loro dignità temporali. Questi
poi solevano concedere in feudo castella
o altri beni ai cospicui nobili privati, per
avere alle occorrenze il loro servigio
nelle guerre e nelle comparse onorevoli.
E a questi nobili si dava il nome di <i>valvassori
maggiori</i> e di <i>capitanei</i>. Similmente
poi questi nobili infeudavano corti e
poderi ad altri men nobili, per aver anche
eglino dei seguaci e aderenti ne' lor bisogni.
E questi ultimi venivano distinti col nome
di <i>valvassori minori</i>, ossia di <i>valvassini</i>.
Ora insorsero dissapori, e poscia aperta
dissensione e rottura fra i signori e i lor
vassalli subordinati, pretendendo gli ultimi
d'essere oltre al dovere aggravati dai
primi. E tal briga aprì il campo anche ai
servi (da noi ora chiamati schiavi) di
rivoltarsi contra de' lor padroni, quasichè
troppo aspramente fossero da loro trattati.
L'origine nondimeno di questi disordini
pare che si debba attribuire ad <i>Eriberto
arcivescovo</i> di Milano. Non mancavano
a lui molte virtù, ma queste si miravano
contaminate dalla superbia, talmente che
egli puzzava alquanto di tiranno. Tutto
voleva a suo modo, nè a lui mettevano
freno o paura le leggi. Lo confessa lo
stesso Arnolfo <span class="fnote">[Arnulfus, Hist. Mediolan., lib. 2, cap. 10.]</span>, storico milanese, che
potè forse conoscerlo, con dire che <i>multis
prosperatus successibus praesul Heribertus,
immoderate paululum dominabatur
omnium, suum considerans, non alienum
animum. Unde factum est, ut quidam urbis
milites, vulgo walvassores nominati, clanculo
illius insidiarentur operibus; adversus
<span class="pagenum" id="Page_185">[185]</span>
ipsum assidue conspirantes. Comperta
autem occasione, cujusdam potentis beneficio</i>
(così tuttavia si nominavano quei
che ora appelliamo feudi) <i>privati: subito
proruunt in apertam rebellandi audaciam,
plures jam facti</i>. Si studiò a tutta prima
l'arcivescovo colle buone di quetare
l'insorto tumulto; ma nulla con ciò profittando,
mise mano alle brusche con dar
di piglio alle armi. Seguì entro la stessa
città di Milano un conflitto, in cui le
genti dell'arcivescovo restarono superiori,
e convenne ai vinti di ritirarsi colla
testa bassa, ma col cuore pregno d'ira,
fuori della città. Allora fu che con costoro
si unirono i popoli della Martesana e del
Seprio, fecesi anche in altri contadi cospirazione
ed unione; ma sopra tutti trasse
a questo rumore il popolo di Lodi, troppo
esacerbato per la violenza lor fatta
dall'arcivescovo stesso in volere dar
loro un vescovo, siccome abbiam detto
di sopra. Ciò che partorisse una tal discordia
lo vedremo fra poco. Crede il
Sigonio <span class="fnote">[Sigonius, de Regno Italiae, lib. 8.]</span> che l'esempio de' valvassori
milanesi servisse di stimolo anche al
popolo di Cremona per rivoltarsi in questo
anno contra di <i>Landolfo</i> loro vescovo,
cacciar lui di città, dirupare il di lui
palazzo, che era ridotto in forma di fortezza,
e per maltrattare alla peggio i di lui
canonici. Ma nulla ebbero che fare coi
movimenti de' Milanesi quei di Cremona;
erano anzi accaduti molti anni prima; e,
se crediamo all'Ughelli <span class="fnote">[Ughell., Ital. Sacr., tom. 4 in Episcop. Cremonens.]</span>, il vescovo Landolfo
cessò di vivere nell'anno 1030. Di
questo Landolfo così scrive Sicardo <span class="fnote">[Sicardus, Chron., tom. 7 Rer. Ital.]</span>,
vescovo anch'egli di Cremona: <i>Temporibus
Henrici Claudi, capellanus ejus nomine
Landolphus Cremonae fuit episcopus,
qui monasterii sancti Laurentii, et cremonensis
populi fuit acerrimus persequutor.
Quocirca populus ipsum de civitate ejecit,
et palatium</i> (non già <i>oppidum</i>, come ha
il Sigonio), <i>turribus et duplici muro
<span class="pagenum" id="Page_186">[186]</span>
munitum, destruxit. Proinde licei episcopio
multa conquisierit, tamen multa per superbiam,
multa per inertiam perdidit.</i> Nomina
poscia Sicardo per successore di Landolfo
nel vescovato <i>Baldo</i>, cioè <i>Ubaldo</i>, ai tempi
di Corrado Augusto, <i>qui quoque monasterium
sancti Laurentii persequutus est,
et apud Lacum obscurum impugnatus est.</i>
</p>

<hr />
</div>

<div class="chapter">
<h2 class="hidden" id="MXXXVI">MXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Benedetto IX</span> papa 4.</td>
  </tr>
  <tr>
    <td><span class="smcap">Corrado</span> re di Germania 15, imperadore 10.</td>
  </tr>
</table>

<p>
Bollivano più che mai le dissensioni,
anzi le guerre fra <i>Eriberto arcivescovo</i> di
Milano e i suoi valvassori ribelli: nella
qual briga s'erano mischiati i valvassori
di altri vescovi e principi, e il popolo di
Lodi mal soddisfatto di Eriberto. Però
ad un luogo fra Milano e Lodi appellato
la Motta (si chiamavano così le fortezze
fabbricate al piano sopra un'alzata di
terra fatta a mano), oppure, come abbiamo
da Arnolfo storico milanese <span class="fnote">[Arnulf., Hist. Mediol., lib. 2, cap. 10.]</span>, nel
<i>Campo Malo</i>, così anticamente chiamato,
si venne fra l'una parte e l'altra ad una
campale battaglia, che riuscì molto sanguinosa <span class="fnote">[Hermannus Contract., in Chron.]</span>.
Fra gli altri che tennero la
parte dell'arcivescovo, non so se per
proprio interesse, oppure per far servigio
ad esso arcivescovo, si contò <i>Alrico</i> vescovo
d'Asti, fratello di <i>Maginfredo marchese</i>
di Susa. Nè solo egli intervenne a
quel fatto d'armi, ma, come un san Giorgio
dovette anch'egli volere far prova
del suo valore con iscandalosa risoluzione,
vietando i sacri canoni agli ecclesiastici,
e massimamente ai vescovi, l'andare
alla guerra per combattere. Gli costò
nondimeno cara, perchè ne riportò una
ferita, per cui da lì a non molto morì.
La notte fece fine al furore delle spade.
Soffersero molto amendue gli eserciti,
ma la peggio fu dalla parte dell'arcivescovo.
Questi torbidi di Lombardia tenevano
in agitazione l'animo dell'<i>Augusto
<span class="pagenum" id="Page_187">[187]</span>
Corrado</i>: e ossia ch'egli conoscesse troppo
necessaria la sua presenza per quetarli,
oppure, come vuole Arnolfo, ch'egli
ne fosse pregato e sollecitato dall'arcivescovo
Eriberto, determinò di tornare in
Italia. Pertanto, dopo aver data in moglie
al re <i>Arrigo</i> suo figliuolo <i>Cunichilda</i> (<i>Cunelinda</i>
è chiamata da Wippone <span class="fnote">[Wippo, in Vita Conradi Salici.]</span>, e negli
Annali d'Ildeseim <span class="fnote">[Annales Hildesheim.]</span> <i>Cunichild nomine,
in benedictione Cunigund dicta</i>),
figliuola di <i>Canuto re</i> d'Inghilterra, con
esso re Arrigo verso il fine dell'anno
mosse alla volta d'Italia, seco menando
una poderosa armata. Giunse a Verona
per la festa del santo Natale, e quivi la
solennizzò <span class="fnote">[Epidannus in Annal.]</span>. Era esso imperadore nel
dì 5 di luglio in Nimega, quando, a petizione
dell'imperadrice <i>Gisla</i>, di <i>Pilegrino</i>
arcivescovo di Colonia, <i>ac Bonifatii nostri
dilecti marchionis</i> <span class="fnote">[Antiq. Ital., Dissert. LXX.]</span>, cioè del duca
di Toscana, che dovea trovarsi in Germania,
confermò i privilegii al monistero
delle monache di san Sisto di Piacenza.
Parimente l'Ughelli <span class="fnote">[Ughell., Ital. Sacr., tom. 3 in Episcop.
Clusin.]</span> rapporta un diploma
d'esso Augusto, dato in favore del
monistero di san Salvatore di monte
Amiato della diocesi di Chiusi, <i>anno dominicae
Incarnationis MXXXVI, regni vero
domni Conradi II regnantis tertio, imperii
ejus nono, Indictione IV. Actum in
civitate Papia</i>. In vece dell'<i>anno III</i> del
regno si dee scrivere XIII. Ma che in
quest'anno arrivasse l'Augusto Corrado
a Pavia, ho io difficoltà a crederlo. Nè
sul fine di quest'anno correva l'<i>anno IX</i>
dell'imperio, ma bensì l'<i>anno X</i>. Però
quel diploma ha bisogno di chi rimetta
al suo sito l'ossa alquanto slogate.
</p>

<p>
Crede il Fiorentini (non so con
qual fondamento) che in quest'anno venisse
a morte <i>Richilda</i>, moglie del suddetto
marchese Bonifazio, donna di gran
pietà e liberalità verso i poveri e verso i
<span class="pagenum" id="Page_188">[188]</span>
sacri templi e monisteri <span class="fnote">[Fiorentini, Memor. di Matilde, lib. 1.]</span>. Abbiamo presso
il padre Bacchini <span class="fnote">[Bacchini, Istoria di Polirone.]</span> una donazione
da lei fatta nel dì 28 d'aprile dell'anno
precedente 1035 alla chiesa di Gonzaga,
<i>subtus confirmante donnus Bonefacius
marchio jugale et Mundoaldo meo</i>. Sappiamo
da Donizone <span class="fnote">[Donizo, in Vita Comitiss. Mathild., lib. 1,
cap. 8 et seq.]</span> che questa piissima
principessa terminò i suoi giorni, senza
lasciar figliuoli, in Nogara, terra del
Veronese, ed ivi ebbe la sua sepoltura.
Potrebbe essere che l'andata del vedovo
marchese Bonifazio in Germania servisse
a lui per intavolare un secondo matrimonio
con <i>Beatrice</i> figliuola di <i>Federigo</i>
duca della Lorena superiore, e di <i>Matilda</i>
nata da <i>Ermanno duca</i> di Suevia, parente
degl'imperadori e dei re di Francia.
Credo io tuttavia incerto l'anno in
cui seguì un tale accasamento del marchese
Bonifazio. Contuttociò, perchè egli
avea passato di molto il mezzo del cammino
della sua vita, può parer probabile
ch'egli non perdesse tempo a cercar altra
moglie che l'arricchisse di prole, e
che per conseguente si effettuassero in
quest'anno le di lui seconde nozze. Veggonsi
esse descritte dal suddetto Donizone
con tali colori, che, se è vero tutto,
convien confessare che era superiore ad
ogni altro principe d'Italia la di lui magnificenza
e ricchezza. Andò Bonifazio
con sontuoso treno a prenderla in Lorena;
i suoi cavalli portavano suole d'argento,
attaccate con un solo chiodo. Ebbe
in dote assai terre e ville in Lorena.
Condotta Beatrice in Italia, per tre mesi
nel luogo di Marego sul Mantovano si
tenne corte bandita. Pel popolo v'erano
pozzi di vino; alle tavole piatti e vasi tutti
d'oro e d'argento; prodigiosa quantità
di strumenti musicali e di <i>mimi</i> a' quali
</p>

<div class="poem">
<p><i>dedit insignis dux praemia maxima.</i></p>
</div>

<p>
Il che ci fa conoscere già introdotto
il costume, che durò poi per più secoli,
<span class="pagenum" id="Page_189">[189]</span>
che a simili feste concorrevano in folla
tutti i buffoni, giocolieri, cantambanchi
e simili, che portavano via de' grossi regali.
Di che ragguardevoli doti fosse poi
ornata la duchessa <i>Beatrice</i>, l'andremo
vedendo nel proseguimento della storia.
Io non so se arrivasse in quest'anno,
oppure prima, al fine di sua vita <i>Odelrico
Maginfredo</i> ossia <i>Manfredi</i> marchese di
Susa, da me più volte menzionato di
sopra. Aveva egli data in moglie ad <i>Erimanno</i>
(lo stesso è che <i>Ermanno</i>) duca
di Suevia, ossia di Alemagna, una sua
figliuola, cioè <i>Adelaide</i>, che fu poi principessa
celebre nella storia. Nè avendo lasciato
maschi dopo di sè, Erimanno per
le ragioni della moglie pretese quella
Marca, e l'ottenne per grazia dall'imperador
Corrado. <i>Heremannus dux Alamanniae
marcham soceri sui Meginfredi ab
imperatore accepit</i>: sono parole di Ermanno
Contratto <span class="fnote">[Hermannus Contract., in Chron.]</span>.
</p>

<hr />
</div>

<div class="chapter">
<h2 class="hidden" id="MXXXVII">MXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Benedetto IX</span> papa 5.</td>
  </tr>
  <tr>
    <td><span class="smcap">Corrado II</span> re di Germania 14, imperadore 11.</td>
  </tr>
</table>

<p>
Non piccioli furono gli sconvolgimenti
della Lombardia in quest'anno. Dopo
avere l'<i>Augusto Corrado</i> celebrato in
Verona il santo Natale <span class="fnote">[Wippo, in Vit. Conradi Salici.]</span>, se non prima,
certo sul principio di quest'anno, passando
per Brescia e Cremona, come
scrisse Ermanno Contratto, arrivò a Milano,
dove con gran magnificenza l'accolse
<i>Eriberto arcivescovo</i> nella chiesa di
santo Ambrosio. Nello stesso giorno
chiunque si pretendeva aggravato da esso
arcivescovo, tumultuosamente comparve
colà, chiedendo con alte grida giustizia.
Fece lor sapere l'imperadore, che avendosi
a tenere in breve una generale dieta
in Pavia, quivi udrebbe le lor doglianze
e ragioni. Infatti si tenne quella dieta.
Un <i>Ugo conte</i> con altri esposero gli aggravi
loro inferiti dal suddetto arcivescovo.
<span class="pagenum" id="Page_190">[190]</span>
Corrado, amicissimo di lui, ma più
della giustizia, ordinò ch'egli soddisfacesse.
Ricusò Eriberto di farlo; anzi, se
vogliam prestar fede al Cronografo sassone <span class="fnote">[Chronographus Saxo apud Eccardum.]</span>,
con alterigia grande rispose,
che de' beni trovati nella sua chiesa, o
da lui acquistati, non ne rilascerebbe un
briciolo per istanza o comandamento di
chi che fosse. Avvisato che almeno eccettuasse
l'imperadore, tornò a parlare
nel medesimo tuono. Allora l'Augusto
Corrado s'avvide che dalla durezza di
Eriberto erano procedute le sollevazioni
dianzi accennate; perciò gli fece mettere
le mani addosso. Così raccontano questo
sì strepitoso affare gli autori tedeschi,
per giustificar la risoluzione presa dall'Augusto
Corrado; nè vi manca probabilità,
perchè Eriberto era uomo di
testa calda e facea volentieri il padrone,
senza mettersi pena delle altrui querele.
Ma Arnolfo milanese <span class="fnote">[Arnulf., Hist. Mediol., lib. 1, cap. 12.]</span>, che scrisse
prima del fine di questo secolo la storia
sua, in altra maniera descrisse questo
avvenimento, con dire, che giunto Corrado
a Milano, avendo tolto all'arcivescovo
il già concedutogli privilegio, per
altro abusivo, di dare a Lodi quel vescovo
che a lui piaceva, il popolo di Milano
con alte grida sparlò contro l'imperadore,
che se ne offese non poco. E perciocchè
credette autore del tumulto esso
Eriberto, aspettò d'averlo in Pavia, cioè
lontano dal suo popolo, ed allora il mise
sotto le guardie. Questo racconto porta
forse più dell'altro tutta l'aria di verisimiglianza,
al vedere che dipoi lo stesso
popolo di Milano, lasciando andare le
precedenti gare, imprese con incredibile
zelo la difesa del suo pastore. In effetto
seguita a dire esso Arnolfo, che all'avviso
della prigionia d'Eriberto, <i>mediolanensis
attonita inhorruit civitas, proprio
viduata pastore, dolens ac gemens a puero
usque ad senem. O quae Domino preces,
quantae funduntur et lacrymae!</i> Si adoperarono
il clero, la nobiltà e il popolo
<span class="pagenum" id="Page_191">[191]</span>
per liberarlo; si venne anche ad una
convenzione, per cui fu promesso dall'imperadore
di rilasciarlo, e a questo
fine se gli diedero ostaggi; ma, ciò non
ostante, continuò Corrado a tenerlo prigione,
con determinazione di mandarlo
in esilio. Nè di ciò contento, essendo
state molto dipoi portate delle accuse
contra de' vescovi di Vercelli, Cremona
e Piacenza, Corrado fattili prendere, gli
esiliò: azione riprovata dallo stesso Wippone,
con dire: <i>Quae res displicuit multis,
sacerdotes Christi sine judicio damnari</i>.
Anzi soggiugne che lo stesso re Arrigo
suo figliuolo in segreto detestò la risoluzione
presa dal padre contra dell'arcivescovo
e dei tre suddetti vescovi, persone
tanto venerabili fra i cristiani, e
pur condannate e punite senza processo
e senza una legale sentenza. Altri autori,
che riferirò fra poco, mettono più tardi
la disgrazia di questo prelato. Fu dunque
consegnato l'arcivescovo Eriberto a
<i>Poppone patriarca</i> d'Aquileia e a <i>Corrado
duca</i> di Carintia e marchese di Verona,
acciocchè ne avessero buona custodia.
Il condussero essi a Piacenza, o piuttosto
fuori di Piacenza presso al fiume Trebbia
sotto buona guardia; e intanto l'imperadore
se n'andò a Ravenna, dove
celebrò la santa Pasqua nel dì 10 d'aprile,
con ispedire i suoi messi a far giustizia
per tutto il regno. Nel dì 5 di maggio
del presente anno si truova <i>Ermanno
arcivescovo</i> di Colonia, che per ordine di
esso Augusto tiene un placito <span class="fnote">[Antiquit. Ital., Dissert. XXXI.]</span> nel borgo
d'Arbia del contado di Siena. Un altro
placito tennero nel dì primo di marzo,
per testimonianza di Girolamo Rossi <span class="fnote">[Rubeus, Histor. Ravenn., lib. 5.]</span>,
<i>Arrigo</i> ed <i>Ugo</i> messi dell'imperador Corrado
nel territorio d'Osimo.
</p>

<p>
Mentre soggiornava esso augusto in
Ravenna, gli venne la disgustosa nuova
che Eriberto arcivescovo di Milano era
fuggito. Wippone scrive che, postosi uno
de' familiari dell'arcivescovo nel di lui
letto, ingannò le guardie; e in questo
<span class="pagenum" id="Page_192">[192]</span>
mentre Eriberto, travestito e salito sopra
un cavallo, che gli fu condotto, spronò
forte finchè fu in sicuro. Il Cronografo
sassone <span class="fnote">[Cronographus Saxo apud Eccardum.]</span> attribuisce il colpo ad un monaco
che solo era stato lasciato a' servigii
d'esso arcivescovo. Ma par bene che
più fede in questo si possa prestare a Landolfo
seniore, storico milanese di questo
secolo. Secondo lui <span class="fnote">[Landulfus Senior., Hist. Mediol., lib. 2,
cap. 22 et seq.]</span>, Eriberto, che ben
conosceva la ghiottoneria de' Tedeschi, e
quanta parzialità avessero pel vino, spedì
con buone istruzioni un suo fedele alla
badessa di san Sisto di Piacenza, per
concertare la maniera di rimettersi in libertà.
Inviò essa all'arcivescovo venti
some di varie carni e dieci carra di diversi
squisiti vini. Può essere che fossero
meno, e certo non occorreva tanto al bisogno.
Fu fatta una sontuosa cena: tutte
le guardie si abboracchiarono ben bene; il
sonno col ronfare tenne dietro ai votati
bicchieri; e nel più proprio tempo l'arcivescovo
se la colse felicemente con trovare
in Po una barca preparata che il
condusse in salvo. Arrivato a Milano,
non si potrebbe esprimere la gioia di quel
popolo: segno ch'egli era ben veduto e
stimato da tutti. Ma neppur si può dire
quanto affanno e rabbia recasse all'Augusto
Corrado la fuga d'Eriberto. Tosto
immaginò la ribellione di Milano, nè si
ingannò. Corse coll'esercito suo ad assediare
quella città, città forte di mura e
di torri, città ricca di popolo, e popolo risoluto
di difendere fino all'estremo il suo
pastore. Vedesi ampiamente descritto
quell'assedio dal suddetto Landolfo seniore;
e sappiamo da Wippone e da Ermanno
Contratto, ch'esso durò, non già
per tutto quest'anno, nè pel susseguente,
come scrisse il Cronografo sassone, e,
prima di lui, l'autore degli Annali d'Ildeseim,
ma solamente poche settimane.
Perciocchè Milano si trovò osso troppo
duro, si andò intanto sfogando la rabbia
tedesca sopra le castella e ville di quel
<span class="pagenum" id="Page_193">[193]</span>
territorio. La terra di Landriano specialmente
rimase un monte di pietre. Nel
dì dell'Ascensione fecero una vigorosa
sortita i Milanesi, e nel fiero combattimento,
per attestato di Arnolfo <span class="fnote">[Arnulfus., Hist. Mediol., lib. 2, cap. 13.]</span>, fra
gli altri un nobile tedesco (forse quel
nipote dell'imperatore di cui parla il suddetto
Landolfo) <i>et Wido italicus marchio,
signifer regius, inter media tela confixi
sunt</i>. Probabilmente questo <i>Guido</i> marchese
era uno degli antenati della casa
d'Este, e fratello del marchese <i>Alberto
Azzo I</i> progenitore d'essi Estensi, per
quanto ho io detto altrove <span class="fnote">[Antichità Estensi, P. I, cap. 13.]</span>. Di lui si
ha memoria in uno strumento dell'anno
1029, accennato dal Guichenon nella
Storia genealogica della real casa di Savoia.
Ora accadde, che trovandosi l'imperadore
Corrado nel sacro dì della Pentecoste
all'assedio di Corbetta, castello
poco distante da Milano, all'improvviso
s'alzò un temporale sì furioso di pioggia,
gragnuola e fulmini, che andarono per
terra tutte le tende dell'esercito <span class="fnote">[Wippo in Vita Conradi Salici. Chronographus
Saxo, Arnulf., Hist. Mediol. Landulfus. Senior,
Hist. Mediol.]</span>, e vi
restò, oltre a molti uomini, estinta una
prodigiosa quantità di cavalli e di armenti
con isbalordimento universale di tutta
l'armata. Fu creduto miracoloso un sì
funesto accidente, e che santo Ambrosio in
questa maniera liberasse la città <span class="fnote">[Sigebertus, in Chronico.]</span> e
l'arcivescovo dall'ingiusta persecuzion
di Corrado. Certo di più non ci volle, perchè
l'imperadore, veggendo sì conquassata
l'armata sua, si ritirasse a Cremona.
Io non so bene se prima o dopo
l'assedio suddetto, ovvero se esso durante,
l'arcivescovo Eriberto facesse una
spedizione ad <i>Odone conte</i> ossia duca di
Sciampagna, cioè a quel medesimo che
avea disputato il regno della Borgogna
all'Augusto Corrado.
</p>

<p>
Certa è la spedizione, per attestato di
Glabro Rodolfo <span class="fnote">[Glaber, Hist., lib. 3, cap. 7.]</span>, degli Annali
<span class="pagenum" id="Page_194">[194]</span>
d'Ildeseim <span class="fnote">[Annales Hildesheim.]</span> e d'altri autori. Esibivano questi
legati lombardi il regno d'Italia ad
esso Odone, il quale intanto volendo profittare
della lontananza dell'imperadore,
con una possente armata entrò nella Lorena,
prese il castello di Bar, e fece un
mondo di mali dovunque arrivò. Volle
la sua disgrazia che <i>Gozelone duca</i> di
Lorena, con forze grandi ito ad incontrarlo,
gli diede battaglia, e lo sconfisse,
con restar trucidato il medesimo Odone.
Stavano aspettando gli ambasciatori italiani
l'esito di quella guerra, per far calar
esso Odone in Italia: al che si mostrava
egli dispostissimo. Ma inteso il suo
miserabil fine, e perdute tutte le speranze
riposte in lui, se ne tornarono indietro
coll'afflizione dipinta ne' loro volti. Peggio
ancora ai medesimi avvenne. Imperciocchè,
siccome abbiamo dal Cronografo
sassone <span class="fnote">[Chronographus Saxo apud Leibnitium.]</span> e dall'Annalista sassone <span class="fnote">[Annalista Saxo apud Eccardum.]</span>,
<i>socrus Herimanni Suevorum ducis, legatorum
conventum rescivit, missisque satellitibus
suis, omnes simul comprehensos, reique
veritatem confessos, imperatori, ubi
in publico conventu, eisdem praenominatis
tribus episcopis praesentibus, consederat,
transmisit.</i> La suocera di Erimanno duca
di Suevia era <i>Berta</i>, vedova del fu <i>Maginfredo</i>
marchese di Susa, e sorella dei
marchesi <i>Ugo, Alberto Azzo I</i>, e <i>Guido</i>, antenati
della casa d'Este, siccome ho dimostrato
altrove <span class="fnote">[Antichità Estensi, P. I.]</span>. I tre vescovi accusati
furono, siccome già dissi, quei di
Vercelli, Cremona e Piacenza, che perciò
ebbero a patire l'esilio in Germania.
Ma già s'è veduto coll'autorità di Wippone,
il più accreditato storico delle imprese
di Corrado Augusto, esser questo
già succeduto prima, e che irregolare fu
la lor condanna, e dispiacque fino al re
Arrigo figliuolo del medesimo imperadore:
il quale Augusto, per far dispetto all'arcivescovo
Eriberto, diede nell'anno
seguente la chiesa di Milano ad un canonico
<span class="pagenum" id="Page_195">[195]</span>
di quella cattedrale per nome <i>Ambrosio</i>,
e pare eziandio che il facesse consacrare
in Roma. Male nondimeno per
questo ambizioso canonico, perchè mai
arrivò a sedere in quella cattedra; e i
Milanesi, che tennero sempre saldo per
Eriberto, devastarono tutti quanti i di
lui beni <span class="fnote">[Wippo, in Vita Conradi Salici.]</span>. Venne <i>papa Benedetto</i> a ritrovar
Corrado in Cremona. Fu ricevuto
con grande onore, e dopo aver trattato
de' suoi affari, se ne tornò a Roma, senza
che apparisca il motivo di questo suo
viaggio, se pur non fu quello che ci additerà
Glabro all'anno seguente. Passò
l'imperadore la state nelle montagne per
ischivare il soverchio caldo di quest'anno,
e sul finire d'esso venne a Parma, dove
solennizzò la festa del santo Natale.
Ma in questa città ancora avvenne la solita
calamità, di cui sarà permesso ai Tedeschi
di darne la colpa ai cittadini, e a
me di credere che provenisse dalla poca
disciplina, avidità o bestialità allora dei
medesimi lor nazionali. Nello stesso dì
del Natale s'attaccò rissa fra essi Tedeschi
e i Parmigiani. Vi restò morto Corrado
coppiere dell'imperadore. Perciò
fu in armi tutto l'imperiale esercito, e
col ferro e col fuoco infierì contro della
misera città. Volle inoltre l'imperadore,
cessato che fu l'incendio, che si smantellasse
una gran parte delle mura della
città, onde imparassero i popoli italiani
a lasciarsi mangiar vivi dagli oltramontani.
Con tali notizie non so io accordare
ciò che scrive Donizone con dire <span class="fnote">[Donizo, in Vit. Mathild., lib. 1, cap. 10.]</span>
che l'imperadore Corrado assediò Parma,
e che gli furono uccisi alcuni de' suoi
più cari. Perciò ordinò a <i>Bonifazio</i> marchese
di Toscana di accorrere colle sue
truppe, per espugnare l'ostinata città.
Appena comparve egli, che cadde il cuore
per terra ai Parmigiani, e corsero a
buttarsi a' piedi dell'imperadore. Poscia
Bonifazio giurò fedeltà ad esso Augusto,
il quale ordinò:
</p>

<div class="poem">
<p><i>.... quod Marchia serviet ipsi.</i></p>
</div>

<p>
<span class="pagenum" id="Page_196">[196]</span>
E all'incontro Corrado anch'egli
giurò di conservar la vita e la dignità
<i>absque dolo</i> al medesimo Bonifazio: cosa
veramente insolita, di modo che lo stesso
poeta soggiugne:
</p>

<div class="poem">
<p><i>Nullus dux unquam meruit tam foedera culta.</i></p>
<p><i>In charta scriptum jusjurandum fuit istud.</i></p>
</div>

<p>
Pare che Donizone avesse sotto gli
occhi la carta di un tal atto. Nè si vuol
tacere che in questo anno, trovandosi lo
stesso imperadore in <i>Canedolo juxta</i> flumen
Padi <span class="fnote">[Antiquit. Italic., Dissert. XI.]</span>, nel dì 31 di marzo confermò
i suoi privilegii ad <i>Itolfo vescovo</i> di
Mantova. Inoltre fece quella legge spettante
ai feudi che si truova fra le longobardiche
e nel libro quinto de' Feudi. La
data d'essa, da me scoperta, è tale: <i>V kalendas
junii, Indictione V, anno dominicae
Incarnationis MXXXVIII</i> (così dee scrivere
<i>MXXXVII</i>, o qui è adoperato l'anno pisano),
<i>anno autem domni Chuonradi regis
XIII, imperantis XI. Actum in obsidione
Mediolani</i>. Confermò il medesimo Augusto
al monistero di san Teonisto del
Trivigiano i suoi beni e privilegii con diploma <span class="fnote">[Ibid., Dissert. XXX.]</span>
dato <i>II idus julii, anno dominicae
Incarnationis MXXXXII, Indictione
V, anno autem domni Chuonradi secundi
regni XIII, imperii XI. Actum Veronae ad
sanctum Zenonem</i>.
</p>

<hr />
</div>

<div class="chapter">
<h2 class="hidden" id="MXXXVIII">MXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Benedetto IX</span> papa 6.</td>
  </tr>
  <tr>
    <td><span class="smcap">Corrado II</span> re di Germania 15, imperadore 12.</td>
  </tr>
</table>

<p>
Cessato il rigore del verno, marciò
nella primavera di quest'anno l'Augusto
Corrado per la Toscana alla volta di
Roma coll'esercito suo. Se vogliamo
credere a Glabro <span class="fnote">[Glaber, Hist., lib. 4, cap. 8.]</span>, ebbe bisogno della
di lui venuta <i>Benedetto IX</i> papa, perchè
alcuni de' baroni romani tramavano congiure
<span class="pagenum" id="Page_197">[197]</span>
ed insidie contra la di lui vita.
<i>Sed minime valentes, a sede tamen propria
expulerunt. Tam pro hac re, quam
aliis insolenter patratis, imperator illuc
proficiscens, propriae illum sedi restituit</i>.
Niun altro autore abbiamo che parli di
questa cacciata e restituzione d'esso
pontefice. Quivi fece che il papa fulminò
la scomunica contra di <i>Eriberto arcivescovo</i>
di Milano. Ma altro recipe ci volea
che questo per guarire quella cancrena.
Eriberto co' Milanesi tranquillamente seguitò
a difendersi. Passò dipoi Corrado a
Monte Casino <span class="fnote">[Leo Ostiensis, lib. 2, cap. 65.]</span>, dove da que' monaci
gli fu rinfrescata la memoria de' tanti
aggravii e danni recati al loro imperial
monistero da <i>Pandolfo IV</i> principe di
Capoa, con disprezzo dell'augusta sua
maestà: lamenti anche molto prima portati
al di lui trono. Per questo avea già
spedito l'imperadore a Capoa i suoi legati,
con intimare a quel malvagio principe il
risarcimento e la restituzione di tutto ai
monaci casinesi. Si trovò indurato l'animo
di Pandolfo nell'antica malizia: laonde
Corrado, dopo essere stato a Monte Casino,
passò colle armi alla volta di Capoa
nuova, e v'entrò nella vigilia della Pentecoste,
cioè nel dì 15 di maggio. Erasi
ritirato Pandolfo nella forte rocca di
sant'Agata; ma per tornare in grazia
dell'imperadore, gli fece esibir trecento
libbre d'oro, e per ostaggi una figliuola
e un nipote: offerta che fu accettata.
Poco nondimeno stette a scoppiare
che Pandolfo tuttavia macchinava delle
novità per la voglia e speranza di
ricuperar la città, subitochè se ne fosse
partito Corrado. Il perchè esso imperadore
col parere de' principali di
Capoa diede quel principato a <i>Guaimario
IV</i> principe di Salerno, cioè ad un
principe, a cui non mancassero forze
per sostener quell'acquisto. Così tolta
la speranza a Pandolfo di rientrare in
casa, egli, dopo aver lasciato <i>Pandolfo V</i>
suo figliuolo con buona guarnigione nella
<span class="pagenum" id="Page_198">[198]</span>
rocca suddetta, se ne andò a Costantinopoli
per implorare dal greco Augusto
aiuto o di gente o di danaro. Ma prevenuto
<i>Michele</i>, allora <i>imperadore</i>, dai messi
spediti da Guaimario, in vece di soccorso,
il mandò in esilio, dove stette finchè s'udì la
morte dell'imperador Corrado. Ad intercessione
ancora d'esso Guaimario, l'Augusto
suddetto diede l'investitura del contado
di Aversa a <i>Rainolfo</i> normanno. E
perchè era andato crescendo il corpo
de' Normanni a cagion d'altri che andavano
di tanto in tanto sopravvenendo,
con esser poi insorte dissensioni fra i
vecchi stabiliti in quelle contrade e i
nuovi venuti <span class="fnote">[Wippo, in Vit. Conradi Salici.]</span>, Corrado colla sua
autorità le troncò o compose. Ma intanto
sopravvenuta la bollente state, entrò la
peste, oppure una feroce epidemia nell'esercito
imperiale, in maniera che la morte
cominciò a mietere senza ritegno le vite
de' soldati tedeschi, avvezzi a clima troppo
diverso. Questa disavventura fece affrettar
i passi dell'imperador Corrado, dappoichè
egli ebbe fatta una visita a Benevento,
per tornarsene in Germania; ma
coll'armata sua marciava del pari il malore
con fiera strage dei minori ed anche
de' maggiori. Fra questi ultimi specialmente
fu compianta da tutti la morte
di <i>Cunichilda</i> regina, nuora d'esso Augusto <span class="fnote">[Hermannus Contractus, in Chron. Annal.
Saxo apud Eccard.]</span>,
a cui tenne dietro l'altra di <i>Erimanno
duca</i> di Suevia, figliastro dell'imperadore,
perchè nato in prime nozze dall'imperadrice
Gisla. Noi vedemmo questo
principe divenuto anche marchese di Susa
pel suo matrimonio con una figliuola del
già marchese <i>Maginfredo</i>, cioè, secondo
tutte le verisimiglianze, con <i>Adelaide</i> principessa
di gran senno e ornata di rare
virtù, la quale è certo, per testimonianza
di san Pier Damiano <span class="fnote">[Petrus Damian., Opusc. XVIII.]</span>, che ebbe due
mariti, e che sotto il dominio d'essa <i>plures
episcopabantur antistites</i>. Restò perciò
vedova essa Adelaide, e d'essa avremo
<span class="pagenum" id="Page_199">[199]</span>
occasion di riparlare andando innanzi.
Nè vo' lasciar di dire che l'imperador
Corrado, nell'andare in quest'anno a
Roma, si trovò <i>VII kalendas martii ad
viam Vinariam</i> (Vivinaia) <i>in comitatu
Lucensi</i>, siccome costa da un suo diploma
da me dato alla luce <span class="fnote">[Antiq. Ital., Dissert. XL et XLI.]</span>, e spedito in
favore del capitolo de' canonici di Lucca.
Vedesi il medesimo Augusto dipoi <i>XIII kalend.
aprilis anno dominicae Incarnationis
MXXXVIII, Indictione VI, anno domni
Chuonradi regni XIIII, imperii XIII</i> (si
dee scrivere <i>XI</i>) <i>juxta Perusium in monasterio
sancti Petri</i>, come s'ha da un
suo diploma da me pubblicato, e confermatorio
dei beni del monistero di san Sisto
di Piacenza. Stando poscia esso
Augusto in Benevento <i>nonis junii</i> di
quest'anno, <i>regnantis quartodecimo, imperantis
tertiodecimo</i> (dovrebbe essere
<i>duodecimo</i>), <i>Indictione sexta</i>, confermò i
suoi privilegii al monistero di Monte Casino,
come s'ha dalla storia casinese del
padre Gattola <span class="fnote">[Gattola, P. I Hist. Casin. Access.]</span>. Abbiamo ancora un
diploma suo dato in favore della badia di
Firenze <span class="fnote">[Bullar. Casinense, tom. 2, Constit. LXXXVI.]</span> <i>X kalendas augusti</i> dell'anno
presente, <i>anno regni XIV, imperii XIII.
Vidalianae</i>, cioè in <i>Viadana</i>, oggidì del
contado di Mantova. Come ancor qui e come
in altri due sopraccennati diplomi, s'incontri
l'<i>anno XIII</i> dell'imperio, quando allora
correa solamente l'<i>anno XII</i>, lascerò
esaminarlo ad altri. Abbiamo inoltre due
placiti tenuti in Vivanaia nel contado di
Lucca da <i>Cadaloo</i> cancelliere dell'imperadore <span class="fnote">[Antiquit. Italic., Dissert. VI et IX.]</span>
<i>intus curte domnicata domni Bonifatii
marchio et dux per data licentia domni
Conradi imperatoris, qui ibi aderat, octavo
kalendas martii</i> dell'anno presente. Se dice
il vero uno strumento che sono per riferire,
mancò di vita in quest'anno <i>Ingone</i>
vescovo di Modena, e gli succedette <i>Guiberto</i>,
il quale non tardò a fare un contratto
con <i>Bonifazio</i>, appellato ivi <i>marchio
et dux Tusciae</i> <span class="fnote">[Ibidem, Dissert. XXXVI.]</span>, dandogli a livello
<span class="pagenum" id="Page_200">[200]</span>
tre corti, cioè <i>Bazani cum castro et capella
sancti Stephani; Liviciani cum castro
et capella sanctorum martyrum Adhelberti
et Antonini; et sanctae Mariae in
castello cum rocha et ecclesia</i>, ec. Dal
che sempre più s'intende che le corti
anticamente abbracciavano un buon territorio
con parrocchia, e sovente con castello.
Diede all'incontro il marchese
Bonifazio in proprietà e a titolo di donazione
al vescovato di Modena tre corti,
cioè di <i>Gavello</i>, forse quella che è oggidì
sul Mirandolese; di <i>Panzano cum castro
et capella</i>, e di <i>Ganaceto</i> colla porzione
a lui spettante <i>de castro et capella infra
eodem castro in honore sanctorum martyrum
Georgii et Resmi</i> (forse <i>Erasmi</i>);
e inoltre varii poderi nelle <i>pievi di Pulinago
e di rocca Pelago, cum rocca, quae
nominatur Flumenalbo</i>, ec, ascendenti alla
somma di mille cinquecento iugeri. Le
note cronologiche sono queste: <i>Chuonradus
gratia dei imperator Augustus, anni
imperii ejus hic in Italia duodecimo, XV kalendas
octobris, Indictione sexta</i>, continuata
sino al fine dell'anno.
</p>

<p>
Era ne' precedenti anni insorta discordia
fra i due fratelli saraceni Abulafar
e Abucab, governatori della Sicilia <span class="fnote">[Cedren., in Compend. Histor.]</span>.
Si venne all'armi, ed Abulafar superato,
ebbe ricorso a <i>Michele imperador</i> greco
per ottener soccorso. Prese quell'Augusto
pe' capelli questa congiuntura per
isperanza di ritorre la Sicilia ai Saraceni,
e con una buona armata spedì in
Italia, oltre a <i>Michele Duciano</i> e <i>Stefano</i>
patrizii, anche <i>Giorgio Maniaco</i>, famoso
generale d'armi de' Greci in questi tempi.
Costoro unirono al loro esercito
quanti Longobardi e Normanni poterono
allettare con ingorde promesse a
quell'impresa, e passarono in Sicilia.
Felice fu il loro ingresso colla presa di
Messina, e poi di Siracusa, dove specialmente
si distinse <i>Guglielmo</i> figliuolo di
Tancredi d'Altavilla, venuto dalla Normandia
a cercar fortuna con altri Normanni
<span class="pagenum" id="Page_201">[201]</span>
in Puglia <span class="fnote">[Guafrid. Malaterra, Hist., lib. 1. Leo Ostiensis,
lib. 2.]</span>. Le sue prodezze gli
acquistarono il soprannome di <i>Ferrodibraccio</i>.
Intanto venuto dall'Africa un
gran rinforzo di gente, i Saraceni siciliani
formarono un'armata di circa cinquanta
mila combattenti. Maniaco andò
coraggiosamente colla sua gente ad assalire
quegl'infedeli al fiume Remata, e
diede loro una gran rotta, alla quale
tenne dietro la presa di tredici piccole
città di quell'isola, colla più bella apparenza
del mondo di ridur tutta la Sicilia
all'ubbidienza del greco Augusto. L'autore
della Vita di san Filareto monaco
siciliano, che fiorì in questi tempi, racconta <span class="fnote">[Vita S. Philaret., in Act. Sanct. ad diem 6
aprilis.]</span>,
che, oltre alla bravura de' Greci,
anche un vento gagliardo che soffiava
in faccia a' nemici, servì a mettere i
Saraceni in rotta, e che il governator
saraceno di Sicilia se ne fuggì ignominiosamente
con pochi de' suoi. Aveano
coloro sparsa per la campagna gran copia
di triangoli acuti di ferro, sperando
di rovinar la cavalleria de' Greci; ma
erano ferrati in maniera i cavalli greci,
che punto loro non nocque l'insidiosa
invenzione de' nemici, la quale sappiamo
che in altre guerre fece un buon giuoco.
Secondo la Cronica casauriense <span class="fnote">[Chron. Casauriense, P. II, tom. 2 Rer. Ital.]</span>, in
questi tempi si truova ne' contorni di
quel monistero il giovane <i>Trasmondo
marchese</i>, il quale, a mio credere, governava
allora la marca di Camerino, essendochè
in essa marca era compreso
quel monistero. Se ciò è vero, dovea
essere mancato di vita quell'<i>Ugo duca</i> e
marchese che vedemmo all'anno 1028.
In una carta dell'anno 1056 da me pubblicata <span class="fnote">[Antiquit. Ital., Dissert. VI.]</span>
si truova <i>domna Willa inclita
comitissa, reclita quondam domni Ugo gloriosissimo,
qui fuit dux et marchio</i>. Questa
fu sua moglie.
</p>

<p>
<span class="pagenum" id="Page_202">[202]</span>
</p>

<hr />
</div>

<div class="chapter">
<h2 class="hidden" id="MXXXIX">MXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXXXIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Benedetto IX</span> papa 7.</td>
  </tr>
  <tr>
    <td><span class="smcap">Arrigo III</span> re di Germania e d'Italia 1.</td>
  </tr>
</table>

<p>
Fu questo l'ultimo anno della vita
dell'<i>imperador Corrado</i>. Aveva egli fatto
un viaggio nel regno della Borgogna,
dove que' popoli accettarono per loro re
l'unico di lui figliuolo <i>Arrigo</i>. Trovandosi
poi in Colonia, confermò ed accrebbe
i privilegii ad <i>Ingone</i> vescovo di Modena,
con cui il crea conte di Modena.
Il diploma, già accennato dal Sigonio
sotto il presente anno, e da me dato intero
alla luce, ha le seguenti note <span class="fnote">[Antiquit. Ital., Dissertat. LXXI.]</span>:
<i>Datum XVII kalendas aprilis, anno dominicae
Incarnationis MXXXVIII, Indictione
VII, anno autem domni Chuonradi regni
XIIII, imperii XII. Actum Colonia</i>.
Ma io truovo qui degl'intoppi. Pare
fallato l'anno, e che si deggia scrivere
<i>MXXXVIIII</i>; e così l'intese il Sigonio. Ma
v'ha anche dell'errore negli anni del regno;
e quando si volesse questo diploma
riferire all'anno precedente, Corrado
allora dimorava in Italia, e non già in
Colonia. Oltre di che, quando sussista la
carta additata nell'anno precedente, era
già succeduto Guiberto ad Ingone nel
vescovato di Modena prima dell'anno
presente 1039. Però che dee dire di questo
diploma il saggio lettore? Ito poscia
l'imperadore Corrado ad Utrecht nella
Frisia <span class="fnote">[Wippo, in Vita Conradi Salici. Hermannus
Contract., in Chron. Annales Hildesheim.]</span>, quivi celebrando la festa della
Pentecoste, fu sorpreso da dolori, che
nel lunedì seguente, cioè nel dì 4 di giugno,
il condussero al fine de' suoi giorni.
Era dianzi stato eletto e coronato re di
Germania il suddetto <i>Arrigo III</i> suo figliuolo,
soprannominato il <span class="smcap lowercase">NERO</span> a cagion
della barba, e come suo successore fu immediatamente
riconosciuto da tutti. Una
curiosa novella cominciò ad avere spaccio
nel secolo susseguente intorno alla
<span class="pagenum" id="Page_203">[203]</span>
persona d'esso re Arrigo. Gotifredo da
Viterbo pare che fosse il primo a darle
credito <span class="fnote">[Godefridus Viterbiensis, in Panth.]</span>. Eccone, per ricreazion di chi
legge, un transunto. Caduto in disgrazia
di Corrado Augusto un <i>Lupoldo conte</i>, si
ritirò colla moglie a vivere incognito in
una capanna in mezzo ad una selva.
Questa favola, passata poi in Italia, fu
applicata in altri termini ad alcune nobili
case dagl'impostori genealogisti. Ora accadde
che Corrado, smarrito nella caccia,
giunse a quel tugurio una notte, e vi
prese riposo. Nello stesso tempo partorì
la moglie di Lupoldo un maschio, e
Corrado, al sentirlo vagire, intese una
voce dal cielo che gli disse: <i>Corrado,
questo fanciullo sarà tuo genero ed erede</i>.
Levatosi per tempo l'imperadore, ordinò
a due suoi famigli di prendere quel bambino
e d'ucciderlo. N'ebbero compassione,
e il lasciarono vivo sopra di un
albero. Passò di là un certo duca, che il
prese ed allevò, e veggendolo crescere in
bellezza e senno, l'adottò per figliuolo.
Dopo alcuni anni guatando l'imperadore
questo giovinetto, gli venne sospetto che
fosse il medesimo di cui avea comandata
la morte, forse perchè seppe come era
stato trovato dal duca; e con apparenza
di volerlo onorare, l'arrolò fra' suoi
cortigiani. Un dì poscia scrisse all'imperadrice
Gisla una lettera, in cui gli
ordiva di farne immediatamente uccidere
il portatore, e la diede al giovinetto Arrigo
con ordine di presentarla in mano
d'essa Augusta. Andò questi; ma addormentatosi
per viaggio in una chiesa, il
prete d'essa adocchiata quella lettera,
gliela tolse di saccoccia ed aprì. Per
compassione il buon prete ne scrisse
un'altra con ordine all'imperadrice che,
alla comparsa di quel giovane, immantinente
gli desse in moglie la comune lor
figliuola. Andò il giovane, senza nulla
sapere dell'operato dal prete, e presentata
la lettera, non tardò a divenir genero
dell'imperadore. Bel suggetto per
una tragedia, purgato che fosse da varii
<span class="pagenum" id="Page_204">[204]</span>
inverisimili, ma per conto della storia,
avvenimento inventato di peso, essendo
fuor di dubbio, secondo l'autorità di più
scrittori contemporanei, che <i>Arrigo III</i>
nacque da Corrado e Gisla Augusti, ed
ebbe due mogli l'una <i>Cunichilde</i> morta
nell'anno precedente, e poscia nell'anno
1045 <i>Agnese</i> figliuola di <i>Guglielmo
duca</i> di Poitiers. Benchè poi non fosse
costume di contare in Italia gli anni del
regno italico, nè dell'imperio, se non
dopo le coronazioni; pure mi prendo io
la libertà di cominciar qui l'epoca del
di lui regno in Italia, al vedere che una
carta riferita dal Campi <span class="fnote">[Campi, Istor. di Piacenza tom. 1 Append.]</span>, e scritta in
<i>Piacenza</i>, ha queste note: <i>Anno ab Incarnatione
Domini MXLIV, anno regni
donni Henrici rex hic in Italia quinto,
nono kalendas aprilis, Indictione XII</i>, il
che fa bastevolmente intendere che almeno
i Pavesi ed altri popoli d'Italia,
anche senza la coronazione italiana, non
tardarono molto a ricevere esso Arrigo
III per re. Un'altra carta piacentina
nell'anno seguente <i>MXLV</i> ha l'<i>anno sesto</i>
del regno d'Arrigo. Così nel Bollario
casinense <span class="fnote">[Bullarium Casinense, Constit. LXXXIX.]</span> e presso l'Ughelli <span class="fnote">[Ughellius, Ital. Sacr., tom. 4, in Episcop.
Bergam.]</span> si
truovano diplomi dati da esso re alle
chiese d'Italia coll'epoca suddetta. Ho
io parimente pubblicata <span class="fnote">[Antiquit. Italic., Dissert. LXXI.]</span> una lettera
di Adalgerio, <i>cancellarius et missus gloriosissimi
regis Henrici, cujus vice in regno
sumus</i>, a tutto il popolo di Cremona,
con cui gli ordinava d'intervenire al
placito di <i>Ubaldo vescovo</i> di quella città.
Contuttociò potrebbe essere che solamente
all'anno susseguente si desse
principio all'epoca del regno d'Italia,
cioè dappoichè <i>Eriberto arcivescovo</i> di
Milano, siccome vedremo, andò a riacquistar
la grazia del medesimo re Arrigo.
Nè mancano documenti italiani di
questi tempi, ne' quali niuna menzione
è fatta del regno d'esso Arrigo.
</p>

<p>
<span class="pagenum" id="Page_205">[205]</span>
Avea l'Augusto Corrado portato con
seco in Germania un implacabil odio
contra d'esso Eriberto, nè altro potendo
fare, avea incaricato i principi d'Italia,
cioè i vescovi, marchesi e conti di far
aspra guerra a Milano. In fatti alla primavera
di quest'anno si raunarono armi
ed armati da varie parti per eseguire la
di lui volontà e vendetta; ma punto non
si sgomentò Eriberto <span class="fnote">[Arnulf., Hist. Mediol., lib. 2, cap. 16.]</span>. Preparò egli
buona copia di munizione da bocca e da
guerra; chiamò in città tutti i distrettuali
dal grande fino al picciolo; ed allora
fu ch'egli inventò il <i>carroccio</i>; tanto poscia
usato e decantato ne' secoli susseguenti
in Lombardia. Questo era un carro
condotto da buoi con un'antenna alzata
che aveva sulla cima un pomo dorato
con due stendardi bianchi. Nel mezzo
v'era l'immagine del Crocifisso. Uno
stuolo de' più forti gli stava alla guardia,
e conducendosi questo carro in mezzo
all'esercito, colla sua vista accresceva
coraggio ai combattenti. Di molte baruffe
si fecero in tal congiuntura, ed era per
seguirne peggio, quando all'improvviso
giunta la nuova della morte di Corrado,
tutto l'esercito nimico si levò e sbandò
con tal confusione, che ad alcuni costò
la vita. Eriberto ne dovette ben cantare
il <i>Te Deum</i>. Abbiamo da Ermanno Contratto <span class="fnote">[Hermannus Contractus, in Chronico.]</span>
e da Wippone <span class="fnote">[Wippo, in Vit. Conradi Salici.]</span> che in questo
anno nel dì 13 d'ottobre parimente
mancò di vita <i>Corrado duca</i> di Franconia,
di Carintia e d'Istria: con che venne
eziandio a vacare la marca di Verona.
Avrebbe forse potuto pretendere ad
essa <i>Adalberone</i>, che prima di lui l'aveva
goduta, e ne fu cacciato; ma anch'egli
pagò il suo debito alla natura nell'anno
presente. Se ad alcuno fosse ne' sei o sette
anni seguenti conferita quella marca, non
l'ho potuto finora scoprire. Erano nella
più bella positura gli affari de' Greci in
Sicilia, e pareva già vicino il fortunato
giorno, in cui quell'isola nobilissima restasse
<span class="pagenum" id="Page_206">[206]</span>
libera dal giogo de' Saraceni. Ma
la greca avidità e superbia tagliò il corso
agli ulteriori progressi, e rovinò anche
gli acquisti fatti per la cagione che son
per narrare. Gran cosa avea promesso
Giorgio Maniaco ai Longobardi e Normanni,
suoi ausiliarii a quell'impresa.
Quando si fu a partire il bottino, anche
essi ne pretesero, come era il dovere, la
lor parte. Nulla poterono ottenere. Inviarono
<i>Ardoino</i> nobile longobardo a Maniaco
per farne nuova istanza; e questi,
forse perchè parlò con troppo calore,
altro non riportò che strapazzi e bastonate.
Voleano i Longobardi e Normanni
correre all'armi e farne vendetta; ma il
saggio Ardoino, per attestato di Guaifredo
Malaterra <span class="fnote">[Gaufrid. Malaterra, Hist., lib. 1.]</span>, li consigliò a dissimular
lo sdegno; ed accortamente ricavata
licenza di poter tornare in Calabria,
imbarcatosi con tutti i suoi aderenti, felicemente
si ridusse a Reggio di Calabria
in terra ferma. Allora fu ch'essi, preso
per lor capitano esso <i>Ardoino</i>, si diedero
a far vendetta dell'ingratitudine de' Greci,
con devastar tutto quanto poterono delle
terre possedute da essi Greci in quella
provincia. Ma Guglielmo pugliese <span class="fnote">[Guillielmus Apulus, Hist. lib. 1.]</span>,
Cedreno ed altri scrivono, che non da
Maniaco in Sicilia, ma da Doceano, ossia
Dulchiano, catapano de' Greci in Puglia,
fu maltrattato esso Ardoino, il quale era
allora suo luogotenente. Di qui ebbe
principio la rovina del dominio greco in
Italia. Riuscì ancora in quest'anno a
<i>Guaimario IV</i> principe di Salerno e di
Capoa <span class="fnote">[Leo Ostiensis, Chron., lib. 2, cap. 65.]</span> di sottomettere al suo dominio
coll'aiuto dei Normanni il ducato di
<i>Amalfi</i>. Lo stesso vien confermato dalla
Cronichetta d'Amalfi <span class="fnote">[Antiq. Ital., tom. 1, pag. 211.]</span>, da cui impariamo,
che essendo fuggiti a Napoli <i>Giovanni</i>
e <i>Sergio</i> suo figlio, duchi di quella
città, <i>Mansone</i> fratello d'esso Giovanni
occupò quel principato. Ma essendo da
li a quattro anni ritornato esso Giovanni
<span class="pagenum" id="Page_207">[207]</span>
da Napoli, dopo aver preso ed accecato
il suddetto Mansone, tornò a comandar
le feste; per poco tempo nondimeno,
perchè <i>Guaimario</i> s'impadronì di quella
allora molto ricca città. La tenne egli per
cinque anni e sei mesi, dopo i quali Mansone,
tuttochè cieco, ricuperò quel ducato,
e regnò dipoi altri nove anni.
</p>

<hr />
</div>

<div class="chapter">
<h2 class="hidden" id="MXL">MXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXL</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Benedetto IX</span> papa 8.</td>
  </tr>
  <tr>
    <td><span class="smcap">Arrigo III</span> re di Germania e d'Italia 2.</td>
  </tr>
</table>

<p>
Fondato sopra l'autorità di Galvano
Fiamma scrisse il Sigonio <span class="fnote">[Sigonius, de Regno Ital., lib. 8.]</span>, che il <i>re
Arrigo</i> dopo la morte del padre fu sollecito
a spedir ambasciatori in Italia ad
<i>Eriberto arcivescovo</i> di Milano, per chiedere
la corona del regno italico di presente,
e buona amicizia in avvenire. Sembra
a me più verisimile che Eriberto cercasse
egli la grazia del nuovo regnante,
e che il maneggio si terminasse nell'anno
presente. Meritano d'essere qui riferite
le parole dell'Annalista sassone <span class="fnote">[Annalista Saxo apud Eccardum.]</span>. Dopo
aver egli detto che Arrigo solennizzò la
Pasqua in Ingeleim, seguita a scrivere
così: <i>Illuc etiam post Pascha metropolitanus
mediolanensis adveniens, et de omni
sua controversia, quam contra imperatorem
Conradum exercuit, satisfaciens, interventu
principum gratiam regis promeruit,
et iterum juramentis pacem fidemque
se servaturum affirmavit: sicque regem
Agrippinam prosecutus, inde ad patriam
cum pace simul et gratia regis remeavit</i>.
Pertanto venne sempre più a stabilirsi in
Italia il dominio del re Arrigo III, quantunque
non resti memoria della di lui
elezione in re d'Italia, la quale è da credere
che seguisse in qualche dieta dei
principi in Pavia o nel precedente anno
o nel presente, Truovasi menzionata anche
da Arnolfo <span class="fnote">[Arnulph., Hist. Mediol. lib. 2, cap. 17.]</span> la riconciliazione suddetta,
e si vede presso il Campi <span class="fnote">[Campi, Istor. di Piacenza, tom. I, Append.]</span> una
<span class="pagenum" id="Page_208">[208]</span>
donazione fatta dal suddetto arcivescovo
alla badia di Tolla sul Piacentino, scritta
<i>anno MXL domni Henrici regis primo,
nostri autem archiepiscopatus XXII, Indictione
VIII, Actum in Castro Cassano</i>.
Fa egli menzione in quel documento dei
passati suoi travagli, e riconosce da Dio
e dall'intercessione de' santi la sua liberazione.
Ebbe in quest'anno il re Arrigo
guerra col duca di Boemia, ma con isvantaggio
de' suoi. Seguitarono intanto i Longobardi
i Normanni, che s'erano ritirati
dalla Sicilia, a prendere terre e a dare il
guasto nel dominio de' Greci in Puglia;
e perciocchè non aveano alcun sicuro
ricovero in quelle parti, dopo aver presa
<i>Melfi</i> ossia <i>Melfia</i> nel dì di Pasqua, la
fortificarono in maniera da non temere
l'orgoglio de' Greci. Leone ostiense <span class="fnote">[Leo Ostiensis, Chron., lib. 2, cap. 67.]</span>
scrive che <i>Rainolfo</i> normanno, conte di
Aversa, con patto di aver la metà delle
conquiste, diede aiuto ad Ardoino nemico
d'essi Greci con trecento de' suoi Normanni.
Nè qui si fermò la bravura di
questa gente. Presero anche <i>Venosa</i>, <i>Ascoli</i>
e <i>Lavello</i>. Abbiamo inoltre da Lupo
Protospata <span class="fnote">[Lupus Protospata, in Chronico.]</span> che nel mese di marzo
<i>Arigo</i>, figliuolo di quel <i>Melo</i> che abbiam
veduto capo della sollevazion dei Pugliesi
contra de' Greci, assediò <i>Bari</i>, e se ne
impadronì. Ma se qui andavano male gli
affari dei Greci, peggio ancora camminavano
in Sicilia <span class="fnote">[Cedren., in Comp. Hist.]</span>. Ripigliate le forze,
i Saraceni aveano messa insieme un'armata
di terra, con cui sperando di riacquistar
le città perdute, si accamparono nella
pianura di Dragina. Giorgio Maniaco,
valente generale di terra per l'imperadore
greco, nulla prezzando costoro,
presentò lor la battaglia, con aver prima
ordinato a Stefano patrizio, marito d'una
sorella dell'imperadrice, e general di mare,
di star bea attento colla sua flotta,
acciocchè niuno de' Barbari fuggisse:
tanto si teneva egli in pugno la vittoria.
Infatti mise in rotta il nemico, e ne fece
<span class="pagenum" id="Page_209">[209]</span>
buona strage; ma il general moro ebbe
la fortuna di salvarsi con una barchetta
per mare. Per questa negligenza di Stefano
si trovò sì irritato Maniaco, che il regalò
di qualche bastonata, e lo strapazzò,
chiamandolo soprattutto uom vile e traditore,
Stefano, che stava bene alla corte,
scrisse colà che Maniaco macchinava di
usurpare per sè la Sicilia; e questo bastò
perchè venisse ordine di mandarlo
ne' ferri con Basilio patrizio a Costantinopoli:
il che fu eseguito, con restare al
comando dell'armi il suddetto Stefano.
La dappocaggine ed avidità di costui
diede campo ai Mori di riaversi e di ricuperare
a poco a poco coll'aiuto degli
stessi Siciliani le città e fortezze perdute,
a riserva di Messina che si sostenne. All'assedio
di questa città con tutte le lor
forze passarono i Mori. Catalaco Ambusto
comandante della piazza, mostrando
timore, per tre di niun movimento fece,
di maniera che i Mori notte e dì ad altro
non pensavano che a sollazzarsi, in bere,
in danze e in altre allegrie. Nel dì della
Pentecoste Ambusto, animati i suoi alla
pugna, diede improvvisamente addosso
agli assedianti, colla cavalleria giunse
fino al padiglione d'Apolafare, general
de' Mori, che, colto colle spade ubbriaco,
morì senza saper di morire. Chi de' Saraceni
non ebbe buone gambe vi lasciò
la vita; e nel bottino si truovò tanta
quantità d'oro, d'argento, perle e pietre
preziose che, se vogliamo crederlo, si misuravano
a moggia. Ma con tutta questa
fortuna i Greci, per mancanza del loro
generale, nulla più acquistarono, e Stefano
se ne fuggì in Calabria. Aggiunse in
quest'anno <i>Guaimario IV</i> ai suoi principati
di Salerno, di Capoa e d'Amalfi
anche il ducato di Sorrento <span class="fnote">[Leo Ostiensis, Chron., lib. 2, cap. 65.]</span>. Quanto
al re Arrigo, egli interdisse a Walderico,
abbate del monistero cremonese di san
Lorenzo, l'alienarne e livellarne i beni
senza licenza di <i>Ubaldo</i> vescovo di quella
città. Questo era il mestiere di molti abbati
cattivi di questi tempi. Fu dato il
<span class="pagenum" id="Page_210">[210]</span>
diploma <span class="fnote">[Antiquit. Italic., Dissert. LXXII.]</span> <i>XVI kalendas februarii, Indictione
VII anno MXL in Augusta, per
consiglio Kadeloi episcopi atque cancellarii
nostri</i>. E però di qui veniamo a conoscere
che <i>Cadaloo</i>, famoso per le sue
ribalderie nella storia ecclesiastica, dovette
conseguire il vescovato di Parma,
non già nell'anno 1046, come volle l'Ughelli <span class="fnote">[Ughell., Ital. Sacr., tom. 2, in Episcop. Parmens.]</span>,
ma bensì nell'anno precedente
1039.
</p>

<hr />
</div>

<div class="chapter">
<h2 class="hidden" id="MXLI">MXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Benedetto IX</span> papa 9.</td>
  </tr>
  <tr>
    <td><span class="smcap">Arrigo II</span> re di Germania e d'Italia 3.</td>
  </tr>
</table>

<p>
Era in questi tempi sconvolta la reggia
di Costantinopoli per la prepotenza
dell'<i>imperadrice Zoe</i>, che faceva e disfaceva
a suo talento gl'imperadori; e però
anche le membra dell'imperio greco risentivano
i malori del capo. Al governo
della Puglia e Calabria <span class="fnote">[Cedrenus, in Compend. Hist.]</span> era stato inviato
<i>Doceano</i> o <i>Dulchiano</i> catapano
dell'Augusto <i>Michele Paflagone</i>, che in
quest'anno finì i suoi giorni, con avere
per successore <i>Michele Calafata</i>, il quale
durò ben poco, e lasciò l'impero a <i>Costantino
Monomaco</i>. Questo Doceano moriva
di rabbia al vedere i progressi dei
Normanni nella Puglia <span class="fnote">[Leo Ostiensis, lib. 2, cap. 67.]</span>, e però fece
quanto sforzo potè per desiderio di opprimerli
e di cacciarli da Melfi. Gli era
anche venuto qualche rinforzo di gente
dal Levante. Nulla sbigottito per questo
<i>Ardoino</i>, capitano allora de' Normanni,
adunò anch'egli le sue truppe; e, quantunque
troppo inferiore di gente <span class="fnote">[Lupus Protospata, in Chronico. Guilielmus
Apulus, lib. 1.]</span>, pure
intrepidamente venne alle mani coi
Greci nel mese di marzo presso al fiume
Labento, e toccò la vittoria ai pochi, ma
valorosi. Allora i Normanni, per tirar
dalla sua gli abitatori di quelle contrade,
<span class="pagenum" id="Page_211">[211]</span>
elessero per loro capo <i>Atenolfo</i> fratello
di <i>Pandolfo III</i> principe allora di Benevento,
e arditamente nel mese di maggio
presso il fiume Ofanto, e, secondo Cedreno,
in vicinanza del famoso luogo di
Canne, s'azzuffarono coll'esercito greco,
e di nuovo lo sbaragliarono. Accadde
che quel medesimo fiume, dianzi secco,
allorchè i Greci il passarono, all'improvviso
si gonfiò d'acque in tal guisa, che
dei Greci in volerlo ripassare più ne rimasero
ivi affogati, che non erano restati
tagliati a pezzi nel campo dalle spade nemiche.
Secondo Lupo Protospata, Doceano
si salvò in Bari: segno che Argiro
avea ricuperata quella città con intelligenza
de' Greci, oppure che non la tenne.
Gran bottino fecero in tal congiuntura
i vittoriosi Normanni. Succedette
parimente in quest'anno un'altra considerabile
impresa, di cui parlerò all'anno
seguente. Ben si può credere che i vincitori
dovettero saper profittare della lor
fortuna con sottomettere nuove terre in
Puglia al loro dominio. Anche in Lombardia
cominciò la discordia a scompaginar
la buona armonia del popolo di
Milano. Mi sia lecito il parlarne sotto
quest'anno col Sigonio, tuttochè si possa
dubitare che al susseguente appartenga
questo funesto avvenimento, scritto da
Arnolfo e Landolfo seniore <span class="fnote">[Arnulf., Histor. Mediolan., lib. 1, cap. 18.
Landulf. Senior, Hist. Mediolan., lib. 2, cap. 26.]</span>, storici
milanesi di questo secolo.
</p>

<p>
Era composta la nobiltà di Milano
dei militi che tutti godevano qualche feudo,
e si dividevano in capitanei e valvassori,
siccome ancora d'altri che non
aveano già feudi, ma per grosse tenute
di beni, e per dignità ed uffizii erano
potenti. Maltrattavano, aggravavano i
militi il popolo minore, cioè gli artisti e
l'altra plebe; e andò tanto innanzi la
loro indiscretezza, che infine il popolo
ruppe la pazienza e il rispetto dovuto ai
maggiori con tale scissura, che la piaga
durò dipoi ne' secoli avvenire, ora aperta,
<span class="pagenum" id="Page_212">[212]</span>
ora cicatrizzata, ma non mai ben saldata.
Abbiam veduto all'anno 1035 una simile
rottura in Milano, che poi si quetò
per allora. Fu un giorno malamente bastonato
o ferito da un milite, ossia da
un cavaliere, un plebeo. Trasse al rumore
altra gente plebea; ne seguì un conflitto,
e poscia un'unione giurata di tutto il
basso popolo contra de' nobili, da' quali
più non si voleva lasciar calpestare. Il
peggio fu che Lanzone, uomo nobile, si
mise alla lor testa: il che sommamente
dispiacque al corpo della nobiltà. La
guerra passata avea addestrata all'armi
anche la plebe, e però, stando sì l'una
come l'altra parte in sospetto e in guardia,
un dì per un piccolo rumore tutti
corsero all'armi, e si cominciò per le
piazze per le strade un'aspra battaglia.
Chi all'aperto, e chi dalle finestre e dai
tetti combatteva, e a moltissime case fu
attaccato il fuoco. Era di troppo superiore
il numero dell'inferocito popolo:
laonde furono obbligati i nobili a cercare
scampo con fuggirsene dalla città insieme
colle lor mogli e figliuoli. L'arcivescovo
Eriberto, affinchè non si credesse ch'egli
favorisse il partito della plebe contra dei
nobili, molti de' quali erano suoi vassalli,
giudicò bene anch'egli di ritirarsi fuor
di Milano. Siccome apparisce da un documento
da me dato alla luce <span class="fnote">[Antiquit. Italic., Dissert. XLI.]</span>, in
quest'anno si truova nel Bondeno la moglie
di <i>Bonifazio duca</i> e marchese di Toscana,
<i>Beatrice</i> contessa, la quale è detta
<i>filia quondam Frederici</i>, senza specificare,
come era il costume, che suo padre fosse
duca. Ma benchè quella carta si dica
scritta nell'anno <i>ab Incarnatione Domini
nostri Jesu Christi millesimo quadragesimo
primo, die XIII martii</i>, pure è difettosa,
perchè seguita l'<i>indizione decima</i>; e
però o l'anno è fallato, e sarà il seguente;
ovvero l'indizione dev'essere la <i>nona</i>.
Confermò in quest'anno il re Arrigo
tutti i diritti e beni della chiesa d'Asti a
<i>Pietro vescovo</i> di quella città con
<span class="pagenum" id="Page_213">[213]</span>
diploma <span class="fnote">[Ughell., Ital. Sacr., tom. 4 in Episcop.
Astens.]</span> dato <i>VII idus februarii anno dominicae
Incarnationis MXLI, Indictione VIII</i>
(si dee scrivere <i>VIIII</i>) <i>anno domni Henrici
tertii regis, ordinationis ejus XIII, regni
II. Actum in Aquisgrani palatio</i>. Con
altro diploma parimente concedette il
contado di Bergamo ad <i>Ambrosio vescovo</i>
di quella città <span class="fnote">[Ibidem in Episc. Bergomens.]</span> <i>nonis aprilis, Indictione
IX, anno domni Henrici regnantis II,
ordinationis vero ejus XXIII</i> (scrivi <i>XIII</i>).
<i>Actum Moguntiae</i>. Così a poco a poco cominciarono
i vescovi di Lombardia ad
acquistare anche il governo temporale e
il dominio delle loro città. Se l'oro faccia
tutto oggidì, nol so dire: allora certo
aveva questa virtù.
</p>

<hr />
</div>

<div class="chapter">
<h2 class="hidden" id="MXLII">MXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Benedetto IX</span> papa 10.</td>
  </tr>
  <tr>
    <td><span class="smcap">Arrigo III</span> re di Germania e d'Italia 4.</td>
  </tr>
</table>

<p>
Bolliva più che mai fra i nobili usciti
di Milano e il basso popolo, restato padrone
della città, l'odio, la discordia e
la guerra. Ci assicura Landolfo seniore <span class="fnote">[Landulfus Senior, Hist. Mediolan., lib. 2,
cap. 26.]</span>
che l'arcivescovo <i>Eriberto</i> si tenne
neutrale in sì fiera congiuntura. Ora
i nobili, avendo tirato nella lor fazione i
popoli della Martesana e del Seprio, si
fortificarono in sei terre all'intorno della
città, e ne formarono un blocco, senza
permettere che alcuno vi portasse dei viveri;
nè giorno passava in cui non seguisse
qualche badalucco o combattimento
tra la plebe e i fuorusciti, con mortalità
continua d'amendue le parti. Guai
se talun cadeva nelle mani del nemico;
non iscansava la morte, o una prigionia
peggior della morte. Aveva il greco Augusto
<i>Michele Paflagone</i> prima di morire
richiamato dall'Italia Doceano ossia Dulchiano,
già catapano, riconosciuto per
inutile, anzi dannoso maestro di
<span class="pagenum" id="Page_214">[214]</span>
guerra <span class="fnote">[Leo Ostiensis, Chron., lib. 2, cap. 67. Lupus
Protospata, in Chron.]</span>, e in sua vece inviato in Puglia un
figliuolo di Bugiano, soprannominato, per
quanto s'ha dall'Ostiense, <i>Exaugusto</i>, o
<i>Annone</i>, secondo il Malaterra. Costui seco
condusse un numeroso stuolo di Greci e
di Barbari; ma venuto a battaglia nel
precedente anno coi Normanni a' dì 5 di
settembre sotto Monte Piloso, o, come
vuol Cedreno, in vicinanza di Monopoli,
non ebbe miglior fortuna del suo predecessore.
Restò ivi con una memorabile
sconfitta tagliato a pezzi quasi tutto l'esercito
suo. Fu fatto prigione egli stesso,
e donato dai Normanni ad <i>Atenolfo</i> lor
capitano, il quale ne fece traffico coi Greci,
e ne ricavò una buona somma d'oro:
azione nondimeno che irritò non poco i
Normanni, e fu cagione che gli levarono
il baston del comando. Abbiamo dal Protospata,
che <i>Argiro</i> barense, figliuolo del
celebre Melo, fu in quest'anno dichiarato
<i>princeps et dux Italiae</i>, cioè della Puglia
e Calabria; ma senza dire chi gli
desse questo titolo, cioè se i Greci, o i
Normanni. Certo è, per attestato di Guglielmo
pugliese <span class="fnote">[Guilielmus Apulus, lib. 1.]</span> e di Leone ostiense,
che i Normanni Argiro <i>Meli filium sibi
praeficientes, ceteras Apuliae civitates partim
vi capiunt, partim sibi tributarias faciunt</i>.
Ma non istaremo molto a vedere
questo medesimo Argiro e i Normanni
uniti coi Greci. Intanto l'imperador <i>Michele
Calafata</i>, succeduto a <i>Michele Paflagone</i>nell'anno addietro, imputando all'imperizia
e dappocaggine de' capitani le
fiere percosse date dai Normanni alle armate
sue, si avvisò di spedire in Italia
<i>Giorgio Maniaco</i> <span class="fnote">[Cedrenus. Guiliemus Apulus.]</span>, cioè quel medesimo
che vedemmo dopo le vittorie riportate
in Sicilia mandato in ceppi a Costantinopoli.
Costui venne, uomo superbo, uomo
oltre ad ogni credere crudele. Appena
giunto ad Otranto, trovò che i Normanni
erano già divenuti padroni di tutta la
<span class="pagenum" id="Page_215">[215]</span>
Puglia, o l'aveano divisa tra loro <span class="fnote">[Leo Ostiensis, Chron., lib. 2, cap. 67.]</span>. A
<i>Guglielmo Bracciodiferro</i> era toccata la
città d'Ascoli. Lupo Protospata scrive <span class="fnote">[Lupus Protospata, in Chron.]</span>
che <i>Guilielmus electus est comes Materae</i>.
A <i>Drogone</i> suo fratello toccò Venosa; ad
<i>Arnolino</i>, <i>Lavello</i>; ad <i>Ugo</i>, <i>Monopoli</i>; <i>Trani</i>
a <i>Pietro</i>; <i>Civita</i> a <i>Gualtiero</i>; <i>Canne</i>
a <i>Ridolfo</i>; a <i>Tristano</i>, <i>Montepiloso</i>; <i>Trigento</i>
ad <i>Erveo</i>; <i>Acerenza</i> ad <i>Asclittino</i>;
ad un altro <i>Ridolfo</i>, <i>Santo Arcangelo</i>; <i>Minervino</i>
a <i>Rainfredo</i>. Anche <i>Ardoino</i> ebbe
la parte sua. E <i>Rainolfo</i> conte di Aversa
ottenne la città di <i>Siponto</i> col <i>Monte Gargano</i>.
<i>Melfi</i> restò comune a tutti, città diversa
da Amalfi. Così noi miriamo andar
crescendo a gran passi la fortuna e potenza
de' Normanni in quelle contrade.
Ora Maniaco diede principio alle sue imprese
con impadronirsi di Monopoli e di
Matera. Fin le donne e i fanciulli furono
barbaramente tagliati a pezzi, nè si perdonò
a' monaci e preti: tanta era la barbarie
di costui. In questo mentre Argiro,
preso per generale dai Normanni, s'impossessò
di Giovenazzo, e per un mese
tenne assediata la città di Trani. Scrive
Lupo Protospata che la città di Bari <i>reversa
est in manus imperatoris</i> nell'anno
presente. Non s'intende bene, per la brevità
delle parole di questo scrittore, come
passassero quegli affari. Veggasi all'anno
seguente, e verrà qualche lume a
queste tenebre.
</p>

<hr />
</div>

<div class="chapter">
<h2 class="hidden" id="MXLIII">MXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Benedetto IX</span> papa 11.</td>
  </tr>
  <tr>
    <td><span class="smcap">Arrigo III</span> re di Germania e d'Italia 5.</td>
  </tr>
</table>

<p>
Da un documento da me pubblicato <span class="fnote">[Antiquit. Italic., Dissert. LXVI.]</span>
noi ricaviamo che <i>Adalgerio</i>, cancelliere
e messo del re Arrigo, tenne un
placito in Pavia nel monistero di san Pietro
<i>in coelo aureo</i>, al quale intervennero
<i>Eriberto arcivescovo</i> di Milano, <i>Rinaldo
vescovo</i> di Pavia, <i>Riuprando vescovo</i> di
<span class="pagenum" id="Page_216">[216]</span>
Novara, <i>Litigerio vescovo</i> di Como e
<i>Adelberto conte</i>. Fu scritto quel giudicato
<i>anno ab Incarnatione Domini nostri Jesu
Christi millesimo quadragesimo tertio,
regni vero domini Heinrici regis hic in
Italia V, decimotertio kalendas madias, Indictione
undecima</i>. Ma dovrebbe essere
l'<i>anno IV</i> del regno, prendendo il principio
dell'epoca sua dalla morte di Corrado
suo padre. Tristano Calco e il Puricelli
che, fondati su questo documento,
scrissero essere in quest'anno venuto in
Italia il re Arrigo, presero un grosso abbaglio.
Quivi non è vestigio alcuno di tal
venuta, e vi si oppone ancora il silenzio
delle storie. Seguitarono in questo anno
ancora i nobili fuorusciti milanesi a tenere
bloccata la città di Milano, con succedere
frequentissimi conflitti fra essi e
il popolo di quella città, da cui valorosamente
si resisteva ai loro sforzi. Non men
crudele danza continuava nella Puglia.
Era stato balzato dal trono di Costantinopoli
nell'anno addietro <i>Michele Calafata</i>,
e in luogo suo innalzato <i>Costantino
Monomaco</i>, che prese per moglie l'imperadrice
Zoe, cioè la sconvolgitrice di
quell'imperio <span class="fnote">[Guilielmus Apulus, Hist., lib. 1.]</span>. Passava un'antica nimicizia
fra esso Costantino e Giorgio
Maniaco generale in Italia dell'armi greche.
Prevedendo costui la sua rovina
sotto un imperadore sì mal affetto verso
di lui, parte per disperazione, parte per
gli stimoli dell'ambizione, s'appigliò ad
un'arditissima risoluzione con farsi proclamare
imperador de' Greci, e prenderne
le insegne. Cedreno accenna <span class="fnote">[Cedren., in Compend. Histor.]</span> che
per cagion di Romano Duro, suo nemico
e prepotente alla corte di Costantinopoli,
Maniaco si ribellò. Infatti l'Augusto Monomaco
avea spedito in Italia Pardo protospatario
con ordine di spogliar Maniaco
del comando. Ma lo scaltro Maniaco
seppe così bene fare, che spogliò lui
della vita e delle gran somme d'oro portate
da esso Pardo in Italia, e se ne servì
per regalar le truppe, e maggiormente
<span class="pagenum" id="Page_217">[217]</span>
adescarle nel suo partito. Abbiamo poi
da Lupo Protospata <span class="fnote">[Lupus Protospata, in Chronico.]</span> che Maniaco andò
sotto Bari, ma nol potè trarre alla
sua devozione. V'era dentro Argiro figliuol
di Melo, che nè per minacce, nè
per promesse volle indursi a sottomettersi
a lui. Tentò anche di guadagnare i
Normanni, ma non gli riuscì. Tutto questo
pare succeduto nell'anno precedente.
L'imperadore Costantino, a cui scottava
forte la ribellion di Maniaco, nè trovava
mezzi per ismorzar questo fuoco, si rivolse
anch'egli ad Argiro e ai Normanni;
ed esibite loro delle ingorde condizioni,
e massimamente, come si può credere,
la conferma delle loro conquiste,
li tirò dalla sua. Dall'Anonimo Barense,
da me dato alla luce <span class="fnote">[Antiquit. Ital., Dissert. I.]</span>, si raccoglie che
vennero ad Argiro lettere imperiali <i>Foederatus,
et Patriciatus, et Catapani, et Vestatus</i>
(forse <i>Sebastatus</i>). Portarono
anche i messi imperiali dei magnifici regali
per Argiro e per li Normanni. Tutto
avrebbe dato il Monomaco per liberarsi
da questo competitor dell'imperio. Argiro,
ch'era da gran tempo all'assedio di
Trani, ed avea fatta fabbricare una mirabil
torre di legnami per espugnar la terra,
tosto indusse i Normanni a ritirarsene,
e a far preparamenti in favore di Costantino
Monomaco contra di Maniaco.
Scrisse a Rainolfo conte di Aversa per
nuovi aiuti; e, raccolta un'armata di
settemila persone, tutta gente di somma
bravura ed avvezza alle vittorie, con Guglielmo
Ferrodibraccio s'inviò in questo
anno alla volta di Taranto, dove s'era
chiuso Maniaco, non osando tenere la
campagna contra de' pochi, ma formidabili
Normanni. Taranto era città fortissima;
prenderla per assalto si conosceva
impossibile; nè i Greci voleano uscire a
battaglia. Però dopo qualche tempo se
ne tornarono indietro i Normanni. Saputo
poi che Maniaco se n'era ito ad Otranto,
e che contra di lui era venuta una
flotta greca condotta da Teodoro patrizio
<span class="pagenum" id="Page_218">[218]</span>
e catapano, accorsero anch'essi per
terra all'assedio di quella città. Maniaco,
veggendo la malparata, ebbe la fortuna di
potersi salvare per mare e di andarsene
a Durazzo. Ma poco durò la sua buona
sorte, perchè sorpreso dai soldati dell'Augusto
Monomaco, terminò la sua
tragedia con restare ucciso in quelle contrade;
oppure, come vuol Cedreno, benchè
vincitore, morì di una ferita. Il capo
suo, portato a Costantinopoli, empiè di
consolazione tutta quella corte. Otranto
si diede ad Argiro, il quale dopo questa
impresa licenziò tutti i Normanni, e se
ne tornò glorioso alla città di Bari. In
quest'anno ancora, per attestato del
Dandolo <span class="fnote">[Dandul., in Chron., tom. 12 Rer. Ital.]</span>, avendo finiti i suoi giorni
<i>Domenico Flabanico</i> doge di Venezia, gli
succedette in quel principato <i>Domenico
Contareno</i>. <i>Constantinus Augustus hunc
ducem magistrali sede decoravit</i>, sono parole
d'esso Dandolo, significanti che dal
greco augusto fu dichiarato questo doge
<i>magister militum</i>, come erano i duchi di
Napoli, cioè generale d'armata. Rapporta
l'Ughelli <span class="fnote">[Ughell., Ital. Sacr., tom. 5 in Venet.
Patriarch.]</span> la fondazione da lui fatta
in quest'anno, insieme con <i>Domenico
patriarca</i> di Grado e con <i>Domenico vescovo</i>
olivolense, ossia di Venezia, del monistero
di san Niccolò in Lido, con ivi
ordinare <i>Sergio</i> abbate. Passò in questo
anno alle seconde nozze il re Arrigo III,
con prendere per moglie, nel dì d'Ognissanti <span class="fnote">[Hermannus Contractus. Lambertus Scafnaburgensis.
Chron. Andegavense.]</span>,
<i>Agnese</i> figliuola di <i>Guglielmo
duca</i> di Poitiers. Negli Annali d'Ildeseim <span class="fnote">[Annales Hildesheim.]</span>
si parla all'anno seguente di
questo fatto, ma con errore. A tali nozze
fu un gran concorso di buffoni, giocolieri
e ciarlatani, tutti credendo, come
era l'uso di quei secoli, di riportarne
de' bei regali. Ma Arrigo, ridendosi di
quel ridicolo costume, tutti li lasciò colle
mani piene di mosche, e ne dovette riportar
<span class="pagenum" id="Page_219">[219]</span>
molte maledizioni da quella canaglia,
ma insieme molte lodi dai buoni
e saggi.
</p>

<hr />
</div>

<div class="chapter">
<h2 class="hidden" id="MXLIV">MXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Gregorio</span> VI papa 1.</td>
  </tr>
  <tr>
    <td><span class="smcap">Arrigo</span> III re di Germania e d'Italia 6.</td>
  </tr>
</table>

<p>
Per tre anni, secondo l'attestato di
Arnolfo storico <span class="fnote">[Arnulf., Hist. Mediol., lib. 2, cap. 19.]</span>, durò il blocco di
Milano, già intrapreso dai nobili fuorusciti
contro le plebe di quella città. Terminò
esso, a mio credere, piuttosto nel
presente anno che nel precedente, come
si figurò il Sigonio. Eccone la maniera,
di cui siam tenuti a Landolfo seniore <span class="fnote">[Landulfus Senior, Histor. Mediol., lib. 2,
cap. 26.]</span>,
altro storico milanese di questo secolo.
Erasi ridotta per sì lungo contrasto in
somme miserie quella nobil città, perchè
troppo scemato il popolo a cagion dei
tanti combattimenti e delle malattie sofferte,
e massimamente perchè un'orrida
fame era succeduta alla mancanza dei
viveri. Pareano scheletri camminanti
quei che erano restati in vita. Ora Lanzone
capitan d'esso popolo, allorchè
vide tendente al precipizio la fortuna
de' suoi, nè rimaner loro speranza di
soccorso, preso seco molto oro ed argento,
segretamente se ne andò in Germania
ad implorar il patrocino del re
Arrigo. Il trovò molto adirato contra di
<i>Eriberto arcivescovo</i>, perchè il supponeva
autore di sì scandalosa division de' Milanesi,
e insieme della ribellione, giacchè
niuna delle due fazioni ubbidiva più agli
ordini d'esso re. Purchè Lanzone si obbligasse
di ricevere nella città di Milano
quattromila cavalli tedeschi, promise il
re Arrigo di aiutar la plebe contra dei
nobili, e contra qualunque persona che
volesse molestarla. A tutto acconsentì
Lanzone, e fu determinato il tempo della
spedizion dell'armata. Con queste buone
nuove tornato a Milano rimise il cuore
<span class="pagenum" id="Page_220">[220]</span>
in corpo ai macilenti suoi seguaci, con
gaudio incredibile di tutti, e con sua
gran lode. Ma questo Lanzone, siccome
personaggio ben provveduto di senno,
ed amante della patria, stette poco a riconoscere
a che pericolo si esponesse la
città, e non men la fazione contraria che la
sua. Fors'anche avea consigliatamente
operato tutto per condurre alla pace i
nobili ostinati. Perciò segretamente s'abboccò
con alquanti nobili fuorusciti; e
rappresentato loro quanto a tutti potea
avvenire per così fiera disunione, non
trovò difficoltà a stabilire una buona
pace e concordia: con che rientrarono i
nobili in Milano, e deposto ogni spirito
di vendetta, attesero sì i grandi che i
piccioli a vivere per allora con buona
armonia, benchè poco fossero disposti gli
animi dell'una parte verso dell'altra.
Tal fine ebbe quella scandalosa discordia.
Conoscendo <i>Poppone patriarca</i> di
Aquileia quanto fosse agevole, nella corruzione
in cui si trovava allora la corte
romana per cagione di un papa pieno
di vizii, l'ottenere quel che si voleva <span class="fnote">[Dandul., in Chron., tom. 12 Rer. Ital.]</span>,
tanto s'adoperò, che ne riportò un decreto,
che la chiesa di Grado, benchè da
più secoli smembrata, dovesse riconoscere
per suo metropolitano il patriarca
aquileiense. Negli ultimi mesi adunque
dell'anno presente portatosi con gente
armata a Grado, diede il sacco a quanto
vi era di buono; ed appunto con barbarica
crudeltà attaccò il fuoco alle chiese
e alla città, e ne fece un falò. <i>Domenico
Contareno</i> doge ed <i>Orso patriarca</i> di
Grado, commossi da sì empio insulto,
ne scrissero lettere assai calde a <i>papa
Benedetto</i>, e spedirono apposta a Roma
i lor messi per implorar giustizia e ristoro.
Furono trovate così buone le lor
ragioni, che si venne nel sinodo romano
ad abolire il privilegio surrettiziamente
ottenuto, con obbligo di restituire il
maltolto. Ed allora il doge di Venezia si
studiò di rifabbricare l'abbattuta città di
Grado. Tornati che furono alle lor
<span class="pagenum" id="Page_221">[221]</span>
case i Normanni dopo la morte di Maniaco,
<i>Guaimario IV</i> principe di Salerno
e di Capoa, mal sofferendo che Argiro
sotto l'ombra del greco imperadore usasse
il titolo di principe di Bari e di
duca d'Italia, determinò di fargli guerra.
Aveva esso Guaimario preso il titolo di
duca di Puglia e Calabria, quasichè questo
gli somministrasse diritto sopra quelle
provincie. Ora avendo egli condotti al
suo soldo i Normanni che aveano abbandonato
Argiro, portò le sue armi
contro della Calabria. Cosa ivi facesse,
non si sa. Lupo Protospata <span class="fnote">[Lupus Protospata, in Chronico.]</span> solamente
nota che Guaimario insieme con <i>Guglielmo
Bracciodiferro</i>, capo de' Normanni,
vi fabbricò il castello di Squillaci.
Guglielmo pugliese aggiugne <span class="fnote">[Guilielmus Apulus, Hist., lib. 2.]</span> ch'egli
passò con quelle forze sotto Bari, e vi
mise l'assedio, con intimarne la resa ad
Argiro. Ma Argiro facendo buona guardia
alla città, nè volendo cimentarsi a
combattimento alcuno, il lasciò minacciar
quanto volle. Però veggendo Guaimario
di consumare indarno e tempo e
danari intorno a quella città, dopo aver
saccheggiato tutto il paese, se ne ritornò
indietro colle trombe nel sacco.
</p>

<p>
Patì una fiera confusione e burrasca
in quest'anno la Chiesa romana <span class="fnote">[Vict. III Papa, Dialog., lib. 3. Hermannnus
Contractus, in Chron. Leo Ostiensis, Petrus Damiani,
et alii.]</span>. Erano
arrivate al colmo le disonestà, le
ruberie e gli ammazzamenti di papa
<i>Benedetto IX</i>, in maniera che il popolo
romano, non potendo più tollerar questo
mostro, il cacciò fuori di Roma, ed elesse
papa, <i>canonica parvipendentes decreta</i>,
Giovanni vescovo sabinense, che prese
il nome di <i>Silvestro III</i>. Questi comandò
le feste solamente tre mesi, perchè colla
forza de' suoi parenti risorto Benedetto
IX, risalì sul trono, scomunicò e cacciò il
sustituito Silvestro. Ma continuando nelle
sue iniquità Benedetto, e scorgendo più
che mai irritati contro di lui i Romani,
<span class="pagenum" id="Page_222">[222]</span>
rinunziò al pontificato, con venderlo simoniacamente
a Giovanni chiamato Graziano,
arciprete romano, il quale assunse
il nome di <i>Gregorio VI</i>. In questo miserabile
stato cadde allora la santa Chiesa
romana, non per la prepotenza di principe
alcuno, ma per la disunione ed avarizia
del popolo romano, che avendo
mano nell'elezione de' papi, facilmente
sturbava chiunque del clero serbava il
timore di Dio, ed avrebbe forse saputo
canonicamente provvedere al bisogno
della santa Sede. Sforzasi il cardinal Baronio <span class="fnote">[Baron., in Annal. Ecclesiast.]</span>
di provare che <i>Gregorio VI</i> fu
riconosciuto per legittimo papa, e lodato
da molti per le sue virtù; nè questo si mette
in dubbio. Ma il padre Pagi <span class="fnote">[Pagius, ad Annal Baron. ad hunc annum.]</span> pruova
che Graziano, cioè <i>Gregorio VI</i> comperò
anch'egli, cioè simoniacamente acquistò
il romano pontificato, e che, per non essere
sui principii noto questo peccaminoso
ingresso d'amendue que' papi, fu
ad essi prestata ubbidienza, nè per questo
rimasero esclusi dai cataloghi de' romani
pontefici. Comunque sia, noi fra
poco vedremo che non tardò Iddio a
sovvenir la Chiesa, e a liberarla dagli
scandali con darle dei legittimi e buoni
pontefici. Gioverà anche alla storia d'Italia
l'accennar qui <span class="fnote">[Hermannus Contractus, in Chron. Annalista
Saxo.]</span>, che venuto a
morte in quest'anno <i>Gozelone</i> ossia <i>Gotolone</i>,
<i>duca</i> della Lorena inferiore lasciò
quel ducato a <i>Gozelino</i> suo figliuolo,
soprannominato il <i>Dappoco</i>. Ma il re Arrigo,
tuttochè gliel'avesse promesso,
conferì quel ducato ad un <i>Adalberto</i>. Non
seppe digerir questo torto <i>Gotifredo</i> il
Barbato, altro figliuolo del suddetto Gozelone,
e già duca della Lorena mosellanica
ossia superiore, giovane di nobilissima
indole, e peritissimo dell'arte militare.
Perciò ribellatosi al re Arrigo,
fece gran guasto e strage di gente fino al
Reno, non salvandosi dal di lui furore
se non chi si rifugiò nelle fortezze, o si
<span class="pagenum" id="Page_223">[223]</span>
riscattò con danari. Noi vedremo questo
principe in Italia da qui ad alcuni anni
operator d'altre imprese. Finì sua vita
in quest'anno <i>Gebeardo arcivescovo</i> di
Ravenna, mentre dimorava nel monistero
della Pomposa <span class="fnote">[Hermannus Contractus, in Chron. Rubeus,
Hist., Ravenn. lib. 5.]</span>, godendo ivi
della pia conversazione di <i>Guido abbate</i>,
uomo di santa vita. Fu occupata quella
chiesa da un certo <i>Widgero</i>; ma, siccome
vedremo, ne decadde dopo due anni. Nè
voglio lasciar di dire, aver Bennone nel
zibaldone d'imposture e calunnie caricata
la mano sopra il suddetto papa <i>Benedetto
IX</i>, e che san Pier Damiano, in vigore
d'una delle rivelazioni che anticamente
erano alla moda, il cacciò nel profondo
dell'inferno. Ma essersi trovato a' dì
nostri chi con antichi documenti fa vedere
che esso <i>Benedetto IX</i>, a persuasione
di san Bartolommeo abbate di Grottaferrata,
rinunziò il pontificato, ed avendo
vestito l'abito monastico in quel monistero,
attese a far penitenza dei suoi falli,
finchè Dio il chiamò all'altra vita; e
però non meritar fede chi tanto sparla
del suo fine, e di penitente ch'ei fu, cel
vuole far credere impenitente e dannato.
Come poi s'accordino tali notizie colle
parole dette da san Leone IX papa, prima
di morire, nell'anno 1054, intorno ad
esso Benedetto IX, io lascerò che altri
lo decida. Resta forte allo scuro la storia
italiana e romana in questi tempi.
</p>

<hr />
</div>

<div class="chapter">
<h2 class="hidden" id="MXLV">MXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Gregorio VI</span> papa 9.</td>
  </tr>
  <tr>
    <td><span class="smcap">Arrigo III</span> re di Germania e d'Italia 7.</td>
  </tr>
</table>

<p>
Se si ha a prestar fede a Guglielmo
malmesburiense <span class="fnote">[Willielmus Malmesburiensis, de gest. Reg.
Angl. lib. 2.]</span>, papa <i>Gregorio VI</i>
trovò sì distratti e desolati per colpa dei
suoi antecessori i beni e gli stati della
Chiesa romana, che appena gli restava
da vivere. Erano sì assediati i cammini
<span class="pagenum" id="Page_224">[224]</span>
dai ladri ed assassini, che niun pellegrino
osava più di passare a Roma, se non in
buona carovana. Le obblazioni che si
facevano alle chiese romane degli Apostoli
e Martiri venivano tosto rapite dai
potenti scellerati. Il pontefice prima colle
buone, poi colle scomuniche cercò di
metter fine a tanti abusi ed iniquità. Nulla
valse questo rimedio. Unì dunque fanti e
cavalli armati, che colle spade sterminarono
gran parte di quella mala razza, e
per tal via ricuperò molti poderi e città
tolte alla Chiesa romana. Aperti ancora
ed assicurati i cammini, tornarono i pellegrini
a frequentar le chiese di Roma.
Ma i Romani, avvezzi a vivere di rapina,
non poteano soffrir sì fatti regolamenti,
e chiamavano sanguinario il papa, e indegno
di dir messa, e in ciò andavano
d'accordo col popolo ancora i cardinali.
Ma io non so che mi credere di questo
racconto del Malmesburiense, al vedere
ch'egli vi attacca varie favole intorno
alla morte di questo papa, e un lungo ragionamento
di lui, che sicuramente è finto,
e resta smentito dalla storia. Quel
solo che si può credere, si è il miserabile
stato delle rendite della santa Sede in
questi tempi sì abbondanti d'iniquità.
Così li trovò anche il santo papa Leone IX
fra quattro anni, siccome vedremo. Sul
principio di quest'anno diede fine a' suoi
giorni <i>Eriberto arcivescovo</i> di Milano, lodatissimo
dagli storici milanesi <span class="fnote">[Landulfus, Hist. Mediolan., lib. 2, cap. 32.]</span>, ma
chiamato tiranno da i Tedeschi. Ermanno
Contratto <span class="fnote">[Hermannus Contract., in Chron.]</span> il fa morto nell'anno 1044,
il Puricelli <span class="fnote">[Puricellius, Monument. Basil. Ambrosian.]</span> nel 1046. Ma nel suo
epitaffio, che dee meritar più fede, si
legge:
</p>

<div class="poem">
<p>OBIIT ANNO DOM. INC. MXLV. XVI. DIE</p>
<p>MENSIS IANVARII, INDIC. XIII.</p>
</div>

<p>
Lo stesso abbiamo da Landolfo seniore,
storico milanese di questi tempi. Però
nell'ultimo suo testamento, riferito dal
<span class="pagenum" id="Page_225">[225]</span>
suddetto Puricelli, è scritto <i>anno ab Incarnatione
Domini millesimo quadragesimo
quinto, mense decembris, Indictione XIII</i>, si
dee credere adoperata l'era pisana, che anticipa
di nove mesi l'anno volgare, oppure
l'anno nuovo cominciò nel Natale del
Signore. Insomma quel testamento dee
appartenere all'anno 1044, ne' cui ultimi
mesi correva l'<i>indizione XIII</i>. Ebbe il corpo
di Eriberto sepoltura nel monistero di
san Dionisio, da lui fabbricato ed arricchito
presso alla città di Milano. Venne il
clero e popolo di quella città all'elezione
del successore, e, per attestato di Landolfo
seniore <span class="fnote">[Landulfus Senior, Hist. Mediol., lib. 3, cap. 2.]</span>, <i>quatuor majores ordinis viros
sapientes, optimae vitae bonaeque famae
elegerunt, quibus electis universae civitatis
ordines ipsos ad imperatorem</i> (non era
peranche imperadore) <i>Henricum, qui noviter
surrexerat, noviterque populum ipsum a
majorum manibus liberaverat, summa cum
diligentia direxerunt</i>. Galvano Fiamma <span class="fnote">[Gualvaneus Flamma, in Chron. Major. MS.,
cap. 763.]</span>
nomina questi quattro eletti. Ed ecco la
maniera che si teneva in tempi tanto sconcertati
dell'Italia, allorchè occorreva l'elezione
de' vescovi. Si lasciava al clero e
popolo un'ombra dell'antico diritto,
con permettere loro di eleggere e nominar
quattro personaggi, uno de' quali poi
soleva essere prescelto dal re d'Italia,
ossia dall'imperadore. Ma talor succedeva
che i re ed imperadori, rompendo questo
ordine, eleggevano fuor degli eletti chi
più era loro in grado. Ciò appunto avvenne
in questa congiuntura.
</p>

<p>
Trovavasi alla real corte in Germania
<i>Guido da Velate</i>, villa del Milanese,
uomo di bassa lega, per quanto lasciò
scritto Arnolfo <span class="fnote">[Arnulf., Hist. Mediol., lib. 3, cap. 1.]</span>, con dire: <i>Sustulit eum
de gregibus, et de post foetantes accepit
eum</i>. Come egli si aiutasse, non è ben
noto o certo. Sappiam solamente che il
re Arrigo, anteponendolo ai quattro eletti,
il dichiarò arcivescovo di Milano. Se
crediamo al suddetto Fiamma, <i>Guido</i> era
<span class="pagenum" id="Page_226">[226]</span>
stato eletto dalla parte dei nobili di Milano,
e ne dà qualche fondamento Landolfo
seniore: il che pare che possa giustificar
la risoluzione presa dal re Arrigo. Aggiugne
di più, che questo Guido era suo <i>segretario</i>;
del che si può dubitare. Resta
incerto quando egli entrasse in possesso
della cattedra ambrosiana. Nel Codice
estense di Arnolfo è notato l'anno 1046,
ed Ermanno Contratto mette in un anno
la morte di <i>Eriberto</i>, e nel susseguente
l'elezione di <i>Guido</i>. Non sembra
molto probabile questa opinione, perchè
quando sussista la morte di Eriberto nel
gennaio dell'anno presente, difficilmente
potè restare per sì lungo tempo vacante
la chiesa di Milano. Venuto in Italia Guido,
fu mal ricevuto dal clero della metropolitana,
e durò fra essi una gran discordia;
ma per paura del re mostrarono di
acquetarsi, e l'accettarono per loro pastore.
Da questo fatto poi con sicurezza
raccogliamo che i Milanesi erano tornati
in grazia del re Arrigo, e riconoscevano
la di lui autorità e signoria. Concedette
esso re in questo anno un privilegio al
monistero delle monache di santa Giulia
di Brescia, pubblicato dal Margarino <span class="fnote">[Bullar. Casin., tom. 2, Constit. LXXXIX.]</span>, e
dato <i>anno dominicae Incarnationis MXLV,
Indictione XIII, undecimo kalendas augusti,
ordinationis vero domni Henrici XIII</i>
(dovrebbe essere <i>XVII</i>), <i>regni vero VI</i>
(si scriva <i>VII</i>). <i>Actum Trajectula</i>. Parimente
con altro suo diploma dato in
<i>Augusta</i>, <span class="fnote">[Antiquit. Ital., Dissert. LXXIV.]</span> ma senza il giorno e il mese,
confermò tutti i beni e diritti della
chiesa di Mantova a <i>Marciano</i> vescovo di
quella città. Secondo Ermanno Contratto <span class="fnote">[Hermannus Contract., in Chron.]</span>,
<i>Gotifredo duca</i> di Lorena, veggendo
di non poter sostenere la sua ribellione,
andò in quest'anno a gittarsi ai piedi
del re Arrigo, e per salutar penitenza fu
posto in prigione. Sigeberto <span class="fnote">[Sigebert., in Chron.]</span> aggiugne,
che con dare per ostaggio il figliuolo,
riacquistò la libertà; ma essendo
<span class="pagenum" id="Page_227">[227]</span>
mancato di vita esso suo figliuolo, egli
tornò a ribellarsi, e a devastar paesi come
prima. L'Annalista sassone <span class="fnote">[Annalista Saxo.]</span> mette questo
fatto sotto l'anno seguente. Abbiamo
anche un'indubitata pruova che s'era ristabilita
la buona armonia fra il re Arrigo
e il popolo di Milano, perciocchè troviamo
al governo di quella città nell'anno
presente il ministro imperiale. E questi
fu il marchese <i>Alberto Azzo II</i> progenitore
de' principi estensi. Ciò costa da due
placiti tenuti nel novembre di quest'anno
in essa città, e da me dati alla luce <span class="fnote">[Antiquit. Ital., Dissert. XLV.]</span>,
ne' quali <i>domnus Azo marchio, et comes
istius civitatis</i> rende giustizia con imporre
la pena di mille mancosi d'oro da
pagarsi <i>medietatem camerae domni regis</i>.
Per attestato del Dandolo <span class="fnote">[Dandul., in Chron., tom. 12 Rer. Ital.]</span>, <i>Salomone
re</i> d'Ungheria fece ribellare la città di
Zara ai Veneziani. Ma insorta poi guerra
civile fra quel re e i suoi fratelli, <i>Domenico
Contareno</i> doge di Venezia si servì di tal
congiuntura per ricuperar circa questi
tempi la suddetta città. Nulladimeno essendo
Salomone stato eletto re d'Ungheria
molto dipoi, dovrebbe questo avvenimento
riferirsi non all'<i>anno</i> secondo di
quel doge, ma assai più tardi. Romoaldo
salernitano <span class="fnote">[Romuald. Salernit., in Chron., tom. 7 Rer.
Ital.]</span> scrive che nell'anno presente
<i>Drogone conte</i> dei Normanni prese
la città di Bovino, e la mise a sacco.
Nell'anno appresso fu essa rifabbricata,
ma da lì a poco un incendio la rovinò.
</p>

<hr />
</div>

<div class="chapter">
<h2 class="hidden" id="MXLVI">MXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Clemente II</span> papa 1.</td>
  </tr>
  <tr>
    <td><span class="smcap">Arrigo III</span> re di Germania 8, imperadore 1.</td>
  </tr>
</table>

<p>
Abbiamo da Ermanno Contratto <span class="fnote">[Hermannus Contract., in Chron.]</span>
che <i>Widgero</i> eletto e non consecrato arcivescovo
di Ravenna, dopo aver per due
anni incirca occupata quella chiesa e
<span class="pagenum" id="Page_228">[228]</span>
commesse varie crudeltà e cose improprie,
chiamato in Germania dal re Arrigo,
fu da esso deposto. Celebrò Arrigo
la Pentecoste in Aquisgrana, dove se gli
presentò <i>Gotifredo duca</i> della Lorena, per
chiedergli misericordia de' suoi falli, nè
solamente l'ottenne, ma anche il ducato,
da cui era decaduto per le già enunziate
ribellioni. Sarà cura d'altri il vedere se
questa umiliazione di Gotifredo sia diversa
dalla narrata nell'anno precedente. Si
credeva Arrigo di aver terminate le guerre
coll'Ungheria, che gli aveano dato
tanto da fare negli anni addietro, e parendogli
di lasciar quieta la Germania,
determinò sull'autunno di quest'anno la
sua venuta in Italia, per dar sesto agli
affari di queste contrade, e massimamente
di Roma, dove desiderava di prendere la
corona dell'imperio. Era per viaggio con
un esercito numeroso, quando sentì sconvolto
di nuovo il regno dell'Ungheria;
ma non istette per questo, e seguitò l'impreso
cammino. Arrivato a Pavia, tenne
ivi un concilio, oppure una dieta. Verisimile
cosa è che in tal congiuntura egli
ricevesse in Milano la corona ferrea dalle
mani di <i>Guido arcivescovo</i>. Passò dipoi a
Piacenza, dove venne a trovarlo Graziano,
cioè papa <i>Gregorio VI</i>, che fu accolto
con onore, e rimandato con belle parole
alla sua residenza. Sul finir di novembre
noi troviamo esso re in Lucca, dove fece
una donazione <span class="fnote">[Antiquit. Ital., Dissert. LVI.]</span> <i>VII kalendas decembris,
anno dominicae Incarnationis MXLVI,
Indictione XIV, anno autem domni Henrici
III, ordinationis ejus XVIII, regni
vero VIII. Actum Lucae</i>. Giunto Arrigo a
Sutri alquanti giorni prima del santo Natale,
quivi fece raunare un gran concilio
di vescovi, e v'inviò anche papa Gregorio,
acciocchè fosse presidente di quella
sacra adunanza. Non mancò egli di andarvi,
colla speranza che abbattuti gli altri
due papi, egli resterebbe solo sul trono.
Abbiamo dall'Annalista sassone <span class="fnote">[Annalista Saxo.]</span>,
avere un romito (è molto che non dicessero
<span class="pagenum" id="Page_229">[229]</span>
un angelo) inviato al re Arrigo questo
ricordo:
</p>

<div class="poem">
<p><i>Una Sunamitis nupsit tribus maritis.</i></p>
<p><i>Rex Henrice, Omnipotentis vice</i></p>
<p><i>Solve connubium triforme dubium.</i></p>
</div>

<p>
Ora in esso concilio fu esaminata la
causa di tutti e tre i papi, cioè di <i>Benedetto
IX</i>, di <i>Silvestro III</i> e di <i>Giovanni VI</i>,
e trovato che con male arti e colla simonia
aveano conseguito il pontificato, furono
tutti deposti, o, per dir meglio, dichiarato
nullo ed illegittimo il loro papato.
Il cardinal Baronio, che teneva non
già simoniaco, ma vero e legittimo papa
<i>Gregorio VI</i>, crede ch'egli spontaneamente
rinunziasse, e chiama una <i>detestanda
prosunzione</i> quella del re Arrigo,
quasichè egli il facesse deporre, perchè
senza suo consentimento fosse stato eletto
dai Romani. Ma cotal pretensione difficilmente
potè avere Arrigo, perchè essendo
solamente re, niun diritto aveva
egli sopra la città e i fatti di Roma. Quel
che più importa, meritano qui ben più
d'essere uditi gli antichi storici <span class="fnote">[Chronograph. S. Benigni. Hermannus Contract.,
in Chron. Pandulfus Pisanus. Arnulfus Hist.
Mediol.]</span> che
dicono <i>convinto</i> di simonia anche il suddetto
Gregorio VI. Sopra tutto si legga
quello che ne scrive Leone vescovo ostiense <span class="fnote">[Leo Ostiensis, Chron., lib. 2, cap. 79.]</span>
e cardinale, informatissimo di
quegli affari, il quale non ha difficoltà di
dire che il re Arrigo, <i>caelitus inspiratus,
de tanta haeresi sedem apostolicam desiderans
expurgare, Sutri restitit, et super
tanto negotio deliberaturus, universale ibi
episcoporum concilium fieri statuit</i>, ec.
Nè s'avvide il saggio Baronio ch'egli
disavvedutamente dava una mentita ad
un insigne e santo papa di questo medesimo
secolo, cioè a <i>Vittore III</i>, stato prima
abbate di Monte Casino col nome
di Desiderio. Questi ne' suoi dialoghi, i
quali si veggono pur anche citati da esso
porporato Annalista, scrive <span class="fnote">[Victor III. Dialogor., lib. 3.]</span> che
<span class="pagenum" id="Page_230">[230]</span>
Benedetto <i>IX Joanni archipresbytero, non
parva ab eo accepta pecunia, summum sacerdotium
tradidit</i>. Aggiugne, che Arrigo
<i>tres illos, qui injuste apostolicam sedem
invaserant, cum consilio et auctoritate totius
concilii juste depettere instituit</i>, e che
Gregorio VI <i>agnoscens se non posse juste
honorem tanti sacerdotii administrare, ex
pontificali sella exsiliens, ac semetipsum
pontificalia indumenta exuens, postulata
venia, summi sacerdotii dignitatem deposuit</i>.
Altrettanto si ricava da una bolla
di <i>Clemente II</i> papa, successore del medesimo
Gregorio, e da <i>Bonizone vescovo</i>
di Sutri in questo secolo, le parole dei
quali son riferite dal padre Pagi <span class="fnote">[Pagius, in Annal. Baron. ad ann. 1044.]</span>. Ma
se giustamente operò Arrigo, e, per confessione
dello stesso Baronio, <i>inventum
est plane remedium, opportunum, quum
metu et reverentia imperatoris cessarint
violentae illae intrusiones, crebro, ut vidimus,
per comites tusculanos sacrilege
iteratae</i>: come mai si viene ad insultare
alla memoria di questo re, autore giusto
d'un rilevantissimo beneficio? Anche
Sigismondo imperadore si sbracciò per
far deporre tre papi, e lode, non biasimo
conseguì da tutti. Veggansi gli encomii
che san Pier Damiano <span class="fnote">[Petrus Damian., Opusc. VI, cap. 36.]</span> diede per questo
allo stesso imperadore Arrigo. Fu
poscia condotto in Germania il deposto
<i>Gregorio VI</i>, e quivi terminò i suoi giorni,
non si sa bene in qual città o monistero.
Sappiamo bensì che il celebre <i>Ildebrando</i>,
di cui avremo a parlare non
poco, il seguitò, ma contra sua voglia, in
quell'esilio. Dopo il concilio di Sutri entrò
in Roma il re Arrigo, e raunatosi
tutto il clero e popolo romano nella basilica
vaticana co' vescovi stati al suddetto
concilio, restò eletto, per consentimento
di tutti, sommo pontefice <i>Suidgero vescovo</i>
di Bamberga, personaggio cospicuo per
la sua pietà e letteratura, il quale con
gran ripugnanza accettò e prese il nome
di <i>Clemente II</i>. E ciò, perchè non si trovò
nel clero romano chi fosse creduto
<span class="pagenum" id="Page_231">[231]</span>
degno di sì sublime ministero. Crede il
cardinal Baronio che questo fosse <i>velamentum
fraudis, et adinventus praetextus,
quod eligeretur peregrinus, eo quod Romae
non reperiretur idoneus: nam quis
magis idoneus ipso Gregorio, quem viri
sanctissimi atque doctissimi ejus temporis
summis laudibus praedicarunt</i>? Ma ne
vuol egli il Baronio saper più di Vittore
III papa, e di Leone cardinale e vescovo
d'Ostia, viventi in questo tempo, e
ben informati di quegli affari, ed amendue
chiaramente attestanti che <i>non erat
tunc talis reperta persona, quae digne
posset ad tanti honorem sufficere sacerdotii</i>?
Nè d'esso certamente parrà mai
degno il suddetto Gregorio, dacchè fu
convinto d'essere entrato simoniacamente
nella sedia di san Pietro. Lo stesso san
Pier Damiano, che sulle prime, per non
sapere il mercato fatto, cotanto lodò esso
Gregorio, poscia di lui scrisse <span class="fnote">[Petrus Damian., Opuscul. XIX, cap. 11.]</span>: <i>Super
quibus, praesente Henrico imperatore,
quum disceptaret postmodum synodale concilium,
quia venalitas intervenerat, depositus
est</i>. Che se Martin Polacco ed altri
storici lontani da questi tempi scrissero
che Clemente II fu <i>invasor apostolicae
sedis</i>, non meritano d'essere ascoltati,
perchè Clemente fu eletto da tutto il clero
e popolo romano. Nel Natale del Signore
fu consecrato esso papa <i>Clemente
II</i>, e nel giorno medesimo con gran
pompa fu acclamato imperador de' Romani
<i>Arrigo</i>, terzo fra i re di Germania,
e secondo fra gl'imperadori. Ricevette
non men egli che l'Augusta sua consorte
<i>Agnese</i> l'imperial corona dalle mani del
novello pontefice. E così, come erano coronati,
insieme col papa <span class="fnote">[Hermannus Contractus, in Chron.]</span>, e fra i viva
e l'accompagnamento del popolo romano
e delle altre nazioni, amendue passarono
al palazzo del Laterano. Celebratissimo
era in questi tempi il monistero della
<i>Pomposa</i>, oggidì nel distretto di Ferrara,
monistero antichissimo, ma sommamente
<span class="pagenum" id="Page_232">[232]</span>
arricchito da <i>Ugo marchese</i>, uno degli antenati
della casa d'Este, ed illustrato in
maniera da <i>Guido</i> abbate santo, che Guido
aretino monaco, ristoratore del canto
fermo, in una sua lettera rapportata dal
cardinal Baronio all'anno 1022 <span class="fnote">[Baron., in Annal. Ecclesiast.]</span>, nominando
il monistero pomposiano, ebbe
a dire: <i>Quod modo est per Dei gratiam,
et reverentissimi Guidonis industriam in
Italia primum</i>. Era l'abbate Guido in istima
grande presso il re Arrigo e però,
siccome costa dalla Vita di lui, scritta da
un monaco contemporaneo, e data alla
luce dai padri Bollando <span class="fnote">[Bolland., in Act. Sanctorum.]</span> e Mabillone <span class="fnote">[Mabill., Saecul. VI Benedict., P. I.]</span>,
ebbe ordine da esso re nell'anno
presente di andare incontro ai messi reali,
spediti in Italia per fare i preparamenti
necessarii per la venuta del re medesimo,
perchè Arrigo intendeva di valersi
in tutto del parere del santo abbate. Andò
Guido a Parma, indi a Borgo san Donnino,
dove infermatosi passò a miglior
vita nel dì 31 di marzo, dopo aver governato
per quarantotto anni il suo monistero.
Racconta Donizone <span class="fnote">[Donizo, in Vit. Mathild., lib. 1, cap. 14.]</span> che <i>Bonifazio
duca</i> e marchese di Toscana, e
signore di Ferrara, una volta l'anno andava
alla Pomposa per farvi la confessione
de' suoi peccati, perchè allora era poco
in uso il frequentare i confessionarii:
</p>

<div class="poem">
<p><i>Fratres ac abbas ejus delicta lavabant,</i></p>
<p><i>Ecclesiae quorum solito dabat optima dona,</i></p>
<p><i>Rex etenim numquam dedit ullus ibi meliora.</i></p>
</div>

<p>
E perciocchè, secondo l'abuso comune
di questi tempi corrotti, i re, i principi
e i vescovi vendevano, cioè conferivano
le chiese per danari, il santo abbate
Guido diede al marchese Bonifazio
una buona disciplinata, e gli fece promettere
di guardarsi in avvenire da questo
abbominevole e sacrilego mercato:
</p>

<div class="poem">
<p><i>Qua de re Guido sacer abbas arguit, immo</i></p>
<p><i>Hunc Bonifacium, ne venderet amplius, ipsum</i></p>
<p><span class="pagenum" id="Page_233">[233]</span></p>
<p><i>Ante Dei matris altare flagellat amaris</i></p>
<p><i>Verberibus nudum, qui deliciis erat usus.</i></p>
<p><i>Pomposae vovit tunc abbatique Guidoni,</i></p>
<p><i>Ecclesiam nullam quod per se venderet unquam.</i></p>
</div>

<p>
Abbiamo da Lupo Protospata <span class="fnote">[Lupus Protospata, in Chronico.]</span> che
in quest'anno Argiro figliuol di Melo,
patrizio e duca della Puglia, andò a Costantinopoli,
dove Guglielmo pugliese <span class="fnote">[Gulielmus Apulus, lib. 2.]</span>
attesta che ricevette grandi onori e commissione
dal greco Augusto di trovar maniera
di scacciare di Puglia i Normanni,
che ogni dì più divenivano potenti ed
insolenti, e recarono ancora in questi
tempi non poche molestie e danni alle
castella ed ai beni di Monte Casino. Intanto,
secondo il suddetto Protospata,
Eustasio, catapano de' Greci in Italia,
richiamò tutti i banditi da Bari, e li fece
ritornare alla lor patria. E nel dì 8 di
maggio, essendo ito coll'esercito suo a
Trani per assalire i Normanni, col riportarne
una rotta imparò a conoscer meglio
e a rispettare quella valorosa nazione.
Ma una grande perdita fecero in questo
anno anche i Normanni, perchè la
morte rubò loro <i>Guglielmo Bracciodiferro</i>,
capo de' medesimi, il cui solo nome
era terror de' nemici. <i>Drogone</i> suo fratello
fu creato conte, ed ebbe tutti i di
lui Stati. Non so se a quest'anno, oppure
alla prima venuta di Arrigo in Italia,
appartenga ciò che narra Donizone <span class="fnote">[Donizo., in Vit. Comitiss. Mathild., lib. 1,
cap. 12.]</span>.
Cioè, che trovandosi esso re in Mantova,
Alberto visconte di quella città, cioè vicario
in essa del marchese e duca di Toscana
Bonifazio, gli donò del suo cento
cavalli (cosa non facile a credersi) e
dugento astori per la caccia degli uccelli.
Di sì sterminato dono si maravigliarono
forte il re e la regina, conoscendo da
questo che gran signore doveva essere
il marchese, quando al suo servigio avea
degli uffiziali sì ricchi. Volle l'imperadore
tener seco questo Alberto alla sua tavola;
ma egli se ne scusò con dire di
<span class="pagenum" id="Page_234">[234]</span>
non aver mai osato di mangiare alla mensa
del suo padron Bonifazio. Avendogli
nondimeno data licenza Bonifazio, pranzò
col re, e ne riportò varii doni di pelliccie,
usatissime in questi tempi, le quali
poi presentò egli tutte al duca Bonifazio
suo signore col cuoio di un cervo ripieno
di danari, affine di placarlo. In questo
secolo e nei precedenti ogni città aveva
il suo <i>conte</i>, cioè il suo governatore, ed
ogni conte il suo <i>visconte</i>, cioè il suo vicario:
onde poi vennero varie nobili famiglie
appellate dei visconti. In questo
anno, secondochè si può ricavare dal
suddetto Donizone, <i>Beatrice</i>, duchessa di
Toscana, partorì al suddetto Bonifazio
suo consorte la <i>contessa Matilda</i>, i cui
fatti la renderono poi celebre nella storia
d'Italia. Avea prima partorito un
maschio appellato <i>Federigo</i>, ma egli non
sopravvisse molto al padre. Circa questi
tempi, per quanto abbiamo dall'autore
della Vita di san Severo vescovo di Napoli <span class="fnote">[Vita S. Severi Episcop. in Act. Sanctorum
Neapol., ad diem 30 aprilis.]</span>,
<i>Giovanni duca</i> di Napoli e della
Campania andò ad assediar Pozzuolo, e
quivi stette accampato gran tempo, ma
senza apparire qual esito avesse quell'assedio.
</p>

<hr />
</div>

<div class="chapter">
<h2 class="hidden" id="MXLVII">MXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Clemente II</span> papa 2.</td>
  </tr>
  <tr>
    <td><span class="smcap">Arrigo III</span> re di Germania 9, imperadore 2.</td>
  </tr>
</table>

<p>
Il vizio della simonia, siccome abbiamo
detto, inondava allora tutta l'Italia.
<i>Clemente II</i> papa, animato dal suo zelo
e dalle premure dell'<i>imperadore Arrigo</i>,
che al pari del pontefice desiderava tolta
dalla Chiesa di Dio questa infamia, celebrò
un concilio in Roma contra de' simoniaci,
di cui fa menzione san Pier
Damiano <span class="fnote">[Petrus Damian., Opusc. XIX, cap. 27 et 36.]</span>; ma gli atti son periti. È da
vedere come da esso san Pier Damiano
venga esaltato l'imperadore Arrigo, per
la cura che egli si prese di estirpare la
<span class="pagenum" id="Page_235">[235]</span>
simonia nei regni a lui consegnati da
Dio, e massimamente in Italia, con recedere
affatto dal pessimo esempio de' suoi
predecessori. E perciocchè pur troppo i
Romani aveano in addietro per amore
della pecunia conculcate le leggi di Dio
e della Chiesa nelle elezioni dei papi, dal
che erano seguiti tanti scandali, e si mirava
ridotta in tanta povertà la santa
Chiesa romana; esso re obbligò il clero
e popolo di Roma che non potesse eleggere
e consecrar papa alcuno senza l'approvazione
sua. <i>Et quoniam</i>, dice san
Pier Damiano, <i>ipse anteriorum tenere regulam
noluit, ut aeterni regis praecepta
servaret, hoc sibi non ingrata divina dispensatio
contulit, quod plerisque decessoribus
suis eatenus non concessit: ut videlicet
ad ejus nutum sancta romana Ecclesia
nunc ordinetur, ac praeter ejus auctoritatem
apostolicae sedi nemo prorsus eligat
sacerdotem</i>. Anche Glabro Rodolfo ed Ugo
flaviniacense attestano questa pia premura
dell'Augusto Arrigo contro la simonia;
e perciocchè la corruzion del secolo
era allora grande, ed esso imperadore,
pieno d'ottimi sentimenti, altro non
desiderava che il ben della Chiesa, fu allora
creduto utile e necessario il ripiego
suddetto. Ma perchè ad un padre buono
succedette un figliuolo cattivo che cominciò
ad abusarsi di questa autorità, e
il clero e popolo romano si diede allo
studio e alla pratica delle virtù, cessò
questo bisogno, e fu giustamente rimessa
in piena libertà del clero romano l'elezion
de' sommi pontefici, che da molti
secoli s'usa, ed è da desiderare che sempre
duri, ma che nello stesso tempo cessino
le scandalose lunghezze dei conclavi,
e le private passioni de' sacri elettori in
affare di tanta importanza per la Chiesa
di Dio. In esso concilio insorse nuova lite
di precedenza fra gli arcivescovi di
Ravenna e di Milano, e il patriarca di
Aquileia; e la sentenza fu data in favore
del ravennate. Di questo fatto altra testimonianza
non abbiamo, fuorchè una bolla
di papa Clemente II, accennata dal
<span class="pagenum" id="Page_236">[236]</span>
Rossi <span class="fnote">[Rubeus, Hist. Ravenn., lib. 5.]</span> e pubblicata dall'Ughelli <span class="fnote">[Ughell., Ital. Sacr., tom. 2 in Archiepisc.
Ravenn.]</span>, la
qual veramente ha tutta l'apparenza di
non essere finta, ed avrebbe anche maggior
credito se non le mancasse la data.
Tuttavia il Puricelli la crede una finzione,
e noi abbiamo due storici milanesi di
questo secolo, che nulla ne parlano, cioè
Arnolfo e Landolfo seniore. Anzi il secondo
scrive <span class="fnote">[Landulf. Senior, Histor. Mediol. lib. 3, cap. 3.]</span> che in un concilio tenuto
(non so se nell'anno 1049, oppure nel
1050) da san Leone IX avvenne la controversia
della precedenza fra gli arcivescovi
di Milano e di Ravenna, e che, <i>Deo
annuente, ecclesia ambrosiana per Guidonem
sedem ipsam viriliter devicit, et religiose
hodie et semper tenebit</i>. Ed Arnolfo <span class="fnote">[Arnulf., Hist. Mediol.]</span>
anch'egli attesta che nel concilio
romano Guido arcivescovo di Milano fu
onorevolmente trattato <i>ab apostolico tunc
Nicolao, cujus dextro positus est in praesenti
synodo latere</i>: forse nell'anno 1059.
Oltre a ciò, Benzone scismatico vescovo
d'Alba, che visse sotto il re Arrigo IV,
figliuolo di questo imperadore, nel panegirico,
ossia nella satira pubblicata dal
Menckenio <span class="fnote">[Benzo, cap. 4 Panegyr., tom. 1 Rer. German.
Menck.]</span>, scrive, che quando il re
va a prendere la corona imperiale, <i>eum
sustentat ex una parte papa romanus, ex
altera parte archipontifex ambrosianus</i>.
Oltre di che, Domenico patriarca d'Aquileia
in una sua lettera, scritta circa l'anno
1054, e pubblicata dal Cotelerio <span class="fnote">[Coteler, Monument. Graec., tom. 2.]</span>,
scrive d'essere in possesso di sedere alla
destra del papa.
</p>

<p>
Dimorava tuttavia in Roma l'imperadore
Arrigo, allorchè confermò tutti
i suoi beni al monistero di san
Pietro di Perugia con un diploma <span class="fnote">[Bullar. Casinens., tom. 1, Constit. XC.]</span>,
dato <i>III nonas januarii, anno dominicae
Incarnationis MXLVII, Indictione XV, anno
autem domni Heinrici tertii, ordinationis
<span class="pagenum" id="Page_237">[237]</span>
ejus XVIII, regnantis VIII, imperantis
autem primo. Actum Romae</i>. Un altro
ne diede pel monistero di Casauria <span class="fnote">[Chron. Casaur., P. II, tom. 2 Rer. Ital.]</span>
kalendis januarii. <i>Actum ad Columna civitatem</i>,
onde prese il cognome la nobilissima
casa Colonna. Uscito Arrigo di
Roma, dopo aver preso <i>nonnulla castella
sibi rebellantia</i>, come s'ha da Ermanno
Contratto <span class="fnote">[Ermannus Contract., in Chron. Leo Ostiens.,
Chron., lib. 1, cap. 80.]</span>, passò a Monte Casino,
dove, accolto con grande onore da quei
monaci, lasciò molti regali, e con un diploma,
portante il sigillo d'oro, confermò
tutti i diritti e beni di quell'insigne monistero.
Abbiamo questo diploma dal padre
Gattola <span class="fnote">[Gattola, Hist. Monaster. Casinens., tom. 1.
Accession.]</span>, e si vede dato<i> tertio nonas
februarii, anno dominicae Incarnationis
MXLVII, Indictione XV, anno autem
domni Heinrici tertii, ordinationis ejus
decimo octavo, regnantis quidem octavo,
sed imperantis primo. Actum Capuae</i>.
A Capoa appunto da Monte Casino se
n'andò l'imperadore. Ossia che <i>Guaimario
IV</i> principe di Salerno, il quale dall'Augusto
Corrado avea anche ottenuto
il principato di Capoa, non fosse molto
in grazia dell'Augusto Arrigo; oppure
che avesse fatto gran progresso nella corte
e nell'animo di lui <i>Pandolfo IV</i> già
principe di Capoa, deposto dal suddetto
Corrado: egli è fuor di dubbio che Arrigo
trattò la restituzion d'esso Pandolfo
nel principato di Capoa, e che Guaimario
gliel rinunziò con riceverne una buona
somma d'oro. Presentaronsi anche all'imperadore
i Normanni, cioè <i>Drogone</i> conte
di Puglia, e <i>Rainolfo</i> conte di Aversa; e i regali
a lui fatti di molti destrieri e danari
produssero buon effetto; perciocchè ne riportarono
l'imperiale investitura di tutti i
loro Stati. Da Capoa s'incamminò alla volta
di Benevento; ma, secondo Ermanno
Contratto, essendo stata ingiuriata dai
Beneventani la suocera dell'imperadore,
nel passare per colà in venendo dalla
<span class="pagenum" id="Page_238">[238]</span>
divozione del monte Gargano, i Beneventani
temendo lo sdegno d'esso imperadore,
nol vollero ricevere, e si ribellarono.
Conduceva Arrigo allora poche
truppe con seco, per averne rimandate
la maggior parte in Germania; e veggendo
che gli mancavano le forze per procedere
ostilmente contra di quel popolo,
altro ripiego non seppe trovare che di
farli scomunicare da papa Clemente, suo
compagno in quel viaggio. Tenne esso
Augusto (ma non si sa in qual giorno)
nel contado di Fermo un placito, riferito
dall'Ughelli <span class="fnote">[Ughell., Ital. Sacr., in Episcop. Asculan.]</span>. Intanto l'<i>imperadrice Agnese</i>
venuta a Ravenna, quivi gli partorì
una figliuola. Inviossi dipoi l'Augusto
Arrigo alla volta della Germania, e trovandosi
in <i>san Flaviano</i> nel dì 13 di marzo,
diede un altro privilegio in favore del
monistero di Casa Aurea <span class="fnote">[Chron. Casauriens., P. II, tom. 2 Rer. Ital.]</span>. Passato
dipoi a Mantova nel dì 19 d'aprile, giorno
di Pasqua, celebrò con gran solennità
la festa. Quivi gravemente s'infermò,
ma riavuto si fece venir da Parma il corpo
di san Guido abbate della Pomposa,
morto nel precedente anno, e glorificato
da Dio con molti miracoli, e seco dipoi
lo condusse in Germania. Mentre l'imperadore
in Mantova si trovò, dovette
succedere quanto vien raccontato da
Donizone <span class="fnote">[Donizo, in Vita Mathild., lib. 1, cap. 13.]</span>. Era divenuta alquanto sospetta
ad esso imperadore la troppa potenza
di <i>Bonifazio duca</i> e marchese; e
però gli cadde in pensiero di farlo arrestare,
allorchè egli veniva all'udienza,
con ordinare alle guardie di lasciarlo
passare con non più di quattro persone,
e di chiudere incontanente le porte. Lo
scaltro Bonifazio v'andò coll'accompagnamento
di una buona comitiva de' suoi
provvisionati, tutti provveduti d'armi
sotto i panni. Costoro, a veder le porte
serrate dopo Bonifazio, le sforzarono, nè
vollero mai perdere di vista il padrone,
il quale scusò questa insolenza con dire
francamente al re che l'uso di sua casa
<span class="pagenum" id="Page_239">[239]</span>
era d'andar sempre accompagnato dai
suoi. Arrigo tentò ancora di sorprenderlo
di notte; ma avea che fare con uno
che anche dormendo tenea gli occhi aperti,
e però se ne andò senza far altro
che ringraziarlo del buon trattamento.
Nel dì primo di maggio <i>Cadaloo vescovo</i>
di Parma ottenne dall'Augusto Arrigo
in Mantova il titolo e la dignità di conte
di Parma <span class="fnote">[Ughell., Ital. Sacr., tom. 2 in Episcop.
Parmens.]</span>. E nel dì 8 di maggio riportò
Alberico abbate del nobil monistero
di san Zenone di Verona dall'imperadore
un privilegio <span class="fnote">[Antiq. Ital., Dissert. LXXII.]</span>, <i>dato VIII idus
maii, anno dominicae Incarnat. MXLVII,
Indict. XV, anno autem domni Heinrici
tertii, ordinationis ejus XVIII, regnantis
VIII, secundi imperatoris primo. Actum
Folerni.</i> Era esso Augusto in Trento nel
dì 11 di maggio, come apparisce da altro
suo diploma dato ai canonici di Padova <span class="fnote">[Ibidem, Dissert. XVIII.]</span>
colle stesse note.
</p>

<p>
Fin quando si trovava l'imperadore
in Roma, cioè o sul fine del precedente
o sul principio del presente anno, egli
diede per arcivescovo alla chiesa di Ravenna
<i>Unfredo</i> suo cancelliere, e il fece
consecrare dal papa. Giunto poscia a Spira,
dove collocò il corpo del suddetto san
Guido abbate, quivi celebrò la festa della
Pentecoste, e tenne una dieta de' principi.
Allora fu ch'egli conferì il ducato della
Carintia e la marca di Verona a <i>Guelfo
III</i> conte, di nazione suevo, e di casa
nobilissima e rinomata in Germania, figliuolo
del fu <i>Guelfo II</i> conte. Non ho io
saputo discernere nelle Antichità estensi <span class="fnote">[Antichità Estensi, P. I, cap. 2.]</span>,
se in occasion della venuta in
Italia di questo principe, oppure molto
prima, <i>Alberto Azzo II</i>, marchese e progenitor
de' principi estensi, prendesse in
moglie <i>Cunegonda</i>, sorella d'esso Guelfo
III. Pare che l'Urspergense <span class="fnote">[Urspergensis, in Chronico.]</span> dica
che prima, con iscrivere che Guelfo II
<span class="pagenum" id="Page_240">[240]</span>
<i>genuit et filiam Chunzam</i> (lo stesso è che
Cunegonda) <i>nomine, quam Azzoni ditissimo
marchioni Italiae dedit in uxorem</i>.
Di queste nozze parla eziandio l'antico
autore della Cronica di Weingart <span class="fnote">[Apud Leibnitium, Rer. Brunswic., tom. 1.]</span>.
Coll'imperadore era ito in Germania anche
<i>Clemente II</i> papa, e ritornato poscia
per mala sua ventura in Italia, mentre si
trovava <i>in romanis partibus</i> sul principio
d'ottobre, cadde infermo, e si sbrigò da
questa vita. Corse voce, e forse non mal
fondata, ch'egli morisse di veleno, fattogli
dare da Benedetto IX già papa, ai cui vizii
noti non è inverisimile che s'aggiugnesse
ancora questa nuova scelleraggine. <i>Mense
junii</i> (sono parole di Lupo Protospata <span class="fnote">[Lupus Protospata, in Chronico.]</span>,
ma si dee scrivere <i>octobris</i>) <i>dictus papa
Benedictus per poculum veneno occidit papam
Clementem.</i> Altrettanto ha Romoaldo
salernitano <span class="fnote">[Romualdus Salern., tom. 7 Rer. Ital.]</span>. Nè sussiste l'asserzione
di Leone ostiense <span class="fnote">[Leo Ostiensis, lib. 2, cap. 81.]</span>, che questo papa
terminasse i suoi giorni <i>ultra montes</i>. Fu
ben portato a Bamberga il suo cadavero,
ma <i>e romanis finibus</i>, come ha ancora
l'autore della Vita di santo Arrigo imperadore <span class="fnote">[Acta Sanctor. Bolland. ad diem 14 julii.]</span>.
Essendo stato finora ignoto
il luogo dove questo pontefice terminasse
i suoi giorni, ho io il piacere di poterlo
rilevare. Alle mani del padre don Pietro
Paolo Ginanni abbate benedettino, diligentissimo
ricercatore delle antiche memorie
di Ravenna sua patria, capitarono
negli anni addietro due bolle originali.
La prima è del suddetto papa <i>Clemente II</i>,
data <i>VIII calendas octobris, Indictione I</i>,
cioè nel dì 24 di settembre dell'anno
presente, mentre egli si trovava gravemente
infermo nel monistero di san Tommaso
apostolo <i>ad Aposellam</i>, vicino a Pesaro.
In essa dona egli a Pietro abbate
di quel monistero la terra di san Pietro,
<i>pro salute animae suae</i>. La seconda bolla
è di papa <i>Nicolò II</i>, data nel dì 16 d'aprile
dell'anno 1060, in cui <i>per intercessionem
<span class="pagenum" id="Page_241">[241]</span>
domni Petri Damiani hostiensis episcopi,
confratris nostri</i>, conferma al predetto abbate
la terra di san Pietro, <i>quam domnus
papa Clemens, qui ibi obiit, obtulit praedicto
monisterio</i>. Resta perciò chiaro in
qual parte d'Italia venisse a morte il
soprallodato papa Clemente II. Ora il già
deposto <i>Benedetto IX</i> papa, udita ch'ebbe
la morte di Clemente, col mezzo dei
suoi parenti potentissimi in Roma, tanto
s'adoperò, che per la terza volta tornò
ad occupare la sedia di san Pietro, e la
occupò per otto mesi e dieci giorni. Vedesi
in quest'anno un placito tenuto in
Broni, diocesi di Piacenza, da <i>Rinaldo
messo del signor imperadore, al quale intervennero
ancora Anselmo ed Azzo marchesi</i>,
l'ultimo dei quali, antenato de' marchesi
d'Este, già da noi s'è veduto all'anno
1045 <i>conte di Milano</i>. Questo
documento si legge presso il Campi <span class="fnote">[Campi, Istor. di Piacenza, tom. 1.]</span>,
ed è autentico. Ma non così un diploma
rapportato dal medesimo storico, e attribuito
ad <i>Arrigo III</i> re, come dato nell'anno
presente. Non può sussistere
quell'atto.
</p>

<hr />
</div>

<div class="chapter">
<h2 class="hidden" id="MXLVIII">MXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Damaso</span> II papa 1.</td>
  </tr>
  <tr>
    <td><span class="smcap">Arrigo</span> III re di Germania 10, imperadore 3.</td>
  </tr>
</table>

<p>
Non mancarono i Romani, per attestato
di Lamberto da Scafnaburgo <span class="fnote">[Lambertus Scafnaburgensis, in Chron.]</span>, di
spedire ambasciatori all'Augusto Arrigo
per riferirgli la morte di papa Clemente II,
<i>eique successorem postulantes</i>; e questi
si trovarono in Palitì, dove esso imperadore
celebrò la festa del santo Natale
nell'anno precedente. Ma perciocchè Benedetto
IX s'era di nuovo intruso nella
cattedra pontificia, si dovettero trovar
difficoltà a mandare un papa nuovo a
Roma. Però solamente nel luglio di questo
anno fu eletto per successore del defunto
Clemente <i>Poppone vescovo</i>, non già
d'Aquileia, come ha l'Annalista sassone,
<span class="pagenum" id="Page_242">[242]</span>
Alberico monaco dei tre Fonti ed altri
ma bensì di Brixen ossia di Bressanone
nel contado del Tirolo. Egli è chiamato
da Ermanno Contratto <i>episcopus brixiensis</i>:
il che da alcuni vien creduto error
de' copisti, in vece di <i>brixinensis</i>; ma
que' cittadini anche presso altri scrittori
si veggono appellati <i>brixienses</i>. Prese questi
il nome di <i>Damaso II</i>, e, secondo il
cardinal Baronio, mandato a Roma dall'imperadore,
<i>suffragiis omnium electus
et comprobatus, consecratus fuit</i>. Da quali
autori prendesse il porporato Annalista
tal notizia, non l'ho potuto scorgere; e
certo par verisimile che Arrigo, prima
d'inviare a Roma esso Poppone, se l'intendesse
col clero e popolo romano. Ciò
non ostante, non lascio io di sospettare che
Arrigo potesse qui prevalersi troppo dell'autorità
sua, con lasciare in tal elezione
poco arbitrio ai Romani. Ermanno Contratto <span class="fnote">[Hermannus Contractus, in Chron.]</span>
scrive che <i>Poppo brixiensis</i>
(brixinensis) <i>episcopus ab imperatore electus
Romam mittitur, et honorifice susceptus</i>.
Sospetto io inoltre che cominciassero
allora ad alterarsi gli animi de' Romani,
perchè gli antichi imperadori greci
e franchi, secondo i canoni, aveano lasciata
sempre loro in libertà l'elezion
de' nuovi papi, con riserbarsene solamente
l'approvazione prima di consecrarli. Ma
l'Augusto Arrigo neppur lasciò loro libero
il diritto dell'elezione, dacchè gli aveva
obbligati a non procedere ad essa senza
il suo beneplacito. Doveva anche rincrescere
loro il veder provveduta la
Chiesa romana di pontefici forestieri,
senza prenderli dal grembo loro, benchè
noi abbiamo osservato molti papi presi dall'Oriente
ne' secoli addietro. Veggasi Ottone
Frisingense <span class="fnote">[Otto Frisingensis, lib. 6, cap. 32 Chron.]</span>, che conferma quanto
io vo sospettando. Che sconvolgimenti
partorisse dipoi questa mutazione di disciplina,
l'andremo vedendo nel proseguimento
della storia. Venne dunque il novello
papa Damaso II verso Roma nel
mese di luglio dell'anno presente, essendosi,
<span class="pagenum" id="Page_243">[243]</span>
come è da credere, ritirato il falso
pontefice Benedetto IX. Ma poco potè egli
godere della sua dignità, perchè dopo
soli 23 giorni di pontificato passò all'altra
vita in Palestrina. Questa sì repentina
morte fece correre dei sospetti che il
veleno anche a quest'altro papa avesse
abbreviati i giorni. Restò vacante nel
rimanente dell'anno la Chiesa romana.
</p>

<p>
Seguitava intanto nel regno germanico
la ribellione di <i>Gotifredo duca</i> della
Lorena superiore. Avvenne che in questo
anno <i>Adalberto</i>, già creato duca della
Lorena inferiore, venuto a battaglia con
esso Gotifredo, restò sconfitto ed ucciso
in quel fatto d'armi. Abbiamo poi dal
Bollario casinese <span class="fnote">[Bullarium Casinense, tom. 2, Constit. XCI.]</span> che l'imperadore
Arrigo concedette al monistero delle monache
di santa Giulia di Brescia un privilegio,
dato <i>VI nonas maii, anno vero
dominicae Incarnationis MXLVIII, Indictione
I, anno autem domni Heinrici regis
tertii, imperatoris secundi, ordinationis
ejus XX, regnantis quidem IX, imperantis
vero II. Actum Turegum</i>, cioè in <i>Zurigo</i>,
oppure in <i>Turgau</i>. Fu più volte in quella
terra o città l'imperadore Arrigo, ed in
quest'anno ancora vi celebrò l'Ascension
del Signore. Certo è, secondochè ho
dimostrato nelle Annotazioni alle leggi
longobardiche <span class="fnote">[Rerum Italic., P. II, tom. 1.]</span>, ch'egli in esso luogo
tenendo una gran dieta de' principi italiani
(in qual anno, nol so), pubblicò tre
leggi che si leggono nel corpo d'esse
leggi longobardiche. Una specialmente
merita attenzione. Sapevasi che molti in
questi sì corrotti secoli erano levati dal
mondo <i>veneficio, ac diverso furtivae mortis
genere</i>, cioè non già con fattucchierie,
ma col veleno, e con altre maniere occulte:
che questa è la forza della parola
<i>veneficium</i>. Ditmaro ed altri storici anch'essi
asseriscono che in questi tempi
l'Italia era troppo screditata per l'uso del
veleno. Perciò fu determinata la pena
della morte contra gli operatori di sì orrida
iniquità. Rinnovò in quest'anno ancora
<span class="pagenum" id="Page_244">[244]</span>
esso Augusto i suoi privilegii al monistero
di san Pietro di Bremido con diploma
spedito <span class="fnote">[Antiquit. Ital., Dissertat. LXX.]</span> <i>XIII kalendas maii, anno vero
dominicae Incarnationis MXLVIII, Indictione
I, anno autem domni Heinrici regis
tertii, imperatoris secundi, ordinationis
ejus XX, regnantis quidem IX, imperantis
vero II. Actum in Ulmo.</i> Sarà la città di
Ulma. Truovo io tali sconcerti nei diplomi
intorno agli anni dell'<i>ordinazione</i> di
Arrigo, che non ho voluto il fastidio di
riveder questi conti.
</p>

<hr />
</div>

<div class="chapter">
<h2 class="hidden" id="MXLIX">MXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXLIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Leone</span> IX papa 1.</td>
  </tr>
  <tr>
    <td><span class="smcap">Arrigo</span> III re di Germania 11, imperadore 4.</td>
  </tr>
</table>

<p>
Abbiamo dal Cronografo di san Benigno <span class="fnote">[Dachery, Spicileg., tom. 2 nov. edition. Albericus
Monach., in Chronico.]</span>
che i Romani innamorati delle
doti di <i>Alinardo arcivescovo</i> di Lione,
fecero istanza all'<i>imperadore Arrigo</i>
per averlo papa. Alinardo, ciò saputo,
perchè non gli dovea piacere l'aria di
Roma, si guardò di capitare alla corte
imperiale, finchè non udì creato un novello
pontefice romano. Questi fu <i>Brunone
vescovo</i> di Tullo, parente dell'imperadore.
Non si potea scegliere personaggio
più fatto secondo il cuore di Dio:
tanta era la sua pietà, il suo zelo, la sua
attività, la prudenza, il sapere <span class="fnote">[Wibert., in Vita S. Leonis IX, lib. 2, cap. 1.]</span>. Trovavasi
l'imperadore Arrigo in Vormazia
nel dicembre dell'anno antecedente,
dove tenne una gran dieta di vescovi e
principi. Si trattò in essa di provveder
di un nuovo pontefice la santa Chiesa romana.
Non se l'aspettava Brunone; tutti
i voti concorsero in lui, ed egli, colto
così all'improvviso, dimandò tempo a
pensarvi tre giorni. Dopo i quali ripugnando
a tale elezione, con isperanza di schivare
questo sì pesante onore, fece in
pubblico la confessione de' suoi mancamenti;
ma indarno, perchè stettero tutti
<span class="pagenum" id="Page_245">[245]</span>
costanti in volerlo papa. V'erano presenti
i legati romani. In fine si arrendè, ma
con protestare che non accettava la carica
qualora non vi concorresse l'elezione
e il consentimento del clero e popolo di
Roma, non ignorando egli ciò che in tale
proposito aveano ordinato i sacri canoni.
Gli furono date le insegne pontificali, e
dopo aver celebrate le feste del santo
Natale nella sua chiesa di Tullo, con singolare
umiltà vestitosi da pellegrino, sul
principio dell'anno presente si mise in
viaggio verso Roma, avendo in sua compagnia
il celebre monaco Ildebrando, che
fu poi papa Gregorio VII. Arrivò egli a
Roma sul principio della quaresima <span class="fnote">[Wibert. Bruno. Leo Ostiensis, in Chron.
Anselmus, in Itiner., etc.]</span>,
ed ivi ancora solennemente fu eletto e
applaudito dal clero e popolo romano, e
consecrato papa, con prendere il nome
di <i>Leone IX</i>. Nè perdè tempo ad operare.
Dopo la domenica in Albis tenne
gran concilio di vescovi in Roma
contro de' simoniaci. Poscia, chiesta
licenza ai Romani, sen venne a Pavia, e
quivi nella settimana dopo la Pentecoste
celebrò un altro concilio. Indi passò
a trovare l'imperadore in Sassonia
per informarlo dello stato d'Italia e
de' bisogni della Chiesa. Un altro concilio
assai numeroso fu da lui tenuto nella
basilica di san Remigio di Rems, e poscia
un altro in Magonza, dove si trovò ancora
l'imperadore. In questi tempi durando la
ribellione di <i>Gotifredo duca</i> di Lorena,
con cui aveva unite le sue forze anche
<i>Baldovino conte</i> di Fiandra <span class="fnote">[Hermannus Contractus, in Chron.]</span>, papa Leone,
ad istanza dell'imperadore, amendue
gli scomunicò. Più che l'armi temporali
servirono le spirituali per mettere il cervello
a partito di Gotifredo; e però egli
sen venne supplichevole ad Aquisgrana
a' piedi dell'imperadore, e coll'aiuto del
buon papa ottenne il perdono de' suoi falli.
Seguitò Baldovino a far guerra, ma dopo
aver lasciato dare un gran guasto al suo
paese dall'armata imperiale, finalmente
<span class="pagenum" id="Page_246">[246]</span>
trattò di pace, e diede a tal fine gli ostaggi.
Dopo queste imprese Leone IX per la
città d'Augusta e per la Baviera sul finir
dell'anno venne alla volta d'Italia, ed
arrivò a celebrar la festa del Natale in
Verona. Confermò esso papa in quest'anno
i suoi privilegii al monistero di Farfa
con sua bolla <span class="fnote">[Chronic. Farfense, P. II, tom. 2 Rer. Ital.]</span>, data in Roma <i>IV kalendas
marti, anno pontificatus domni Leonis
noni papae primo, Indictione II</i>. E l'imperadore
Arrigo concedette a <i>Berardo vescovo</i>
di Padova, e a' suoi successori, la
licenza di battere moneta <span class="fnote">[Antiquit. Italic., Dissert. XXVII.]</span>, <i>secundum
pondus veronensis monetae</i>. Il diploma fu
dato <i>XVI kalendas maii, anno dominicae
Incarnationis MXLVIIII, Indictione II.
Anno domni Henrici tertii regis, imperatoris
secundi, ordinationis ejus XX, regni
quidem X, imperii vero III. Actum Goslariae.</i>
Torno a dire che gli anni dell'ordinazion
di Arrigo sono confusi in varii
diplomi: e però lascerò ad altri la cura
di accertar questa epoca e di correggere
gli errori. Circa questi tempi ancora abbiamo
da Cedreno <span class="fnote">[Cedren., Compend. Histor.]</span> un avvenimento
importantissimo per la storia d'Italia,
cioè che i Turchi, gente di nazione unnica,
o vogliam dire della gran Tartaria, uscirono
dalle porte del Caucaso, e cominciarono
le lor terribili conquiste con levare
ai Saraceni la Persia, e darsi poscia ad
infestar l'imperio de' Greci. Non mi stendo
a dirne di più per ora, riserbando
quel che occorrerà al resto della storia.
</p>

<hr />
</div>

<div class="chapter">
<h2 class="hidden" id="ML">ML</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">ML</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Leone</span> IX papa 2.</td>
  </tr>
  <tr>
    <td><span class="smcap">Arrigo</span> III re di Germania 12, imperadore 5.</td>
  </tr>
</table>

<p>
Giunto che fu a Roma il santo pontefice
<i>Leone IX</i>, e sbrigato da varii affari,
in questo anno (e non già nel precedente,
come lasciò scritto Leone ostiense <span class="fnote">[Leo Ostiensis, lib. 2, cap. 81.]</span>)
passò in Puglia, parte per sua
<span class="pagenum" id="Page_247">[247]</span>
divozione <span class="fnote">[Wibertus, in Vita S. Leonis, lib. 2, cap. 4.]</span>, parte per quetar le discordie
insorte fra i Normanni e i popoli di
quelle contrade, che si sentivano gravati
non poco da quella gente straniera. Fu
nell'aprile a Monte Casino, a san Michele
del Monte Gargano, e a Benevento,
dove di nuovo scomunicò quel popolo,
perchè ribello all'imperadore. Tenne un
concilio in Siponto, dove depose due
arcivescovi convinti di simonia. Tornato
a Roma, sul principio di maggio celebrò
un altro concilio nella basilica lateranense,
dove furono condannate le perverse
dottrine di Berengario franzese intorno al
sacramento dell'altare. Fioriva in questi
tempi in Normandia nel monistero di Becco
il celebre <i>Lanfranco</i>, priore allora d'esso
sacro luogo, di nascita italiano, perchè
nato di nobili parenti in Pavia. Essendo
passata fra lui e il suddetto Berengario
qualche lettera, fu egli chiamato in Italia,
e tanto in esso concilio lateranense,
quanto in quello di Vercelli susseguentemente
tenuto nel settembre di questo
anno dal medesimo papa, giustificò sè
stesso, e restò carissimo a tutta la corte
pontificia. Servì questo accidente a maggiormente
accrescere la fama della letteratura
e pietà di Lanfranco, il quale
col tempo divenne abbate di Becco, e
poscia arcivescovo santo di Canturberì
in Inghilterra. Era insorta qualche contesa
fra papa Leone e <i>Unfredo arcivescovo</i>
di Ravenna spalleggiato da alcuni
della corte imperiale. Però in esso concilio
di Vercelli il papa gli sospese il
ministro episcopale, oppure, come vuol
Wiberto, lo scomunicò. Tornò egli dipoi
alla sua Chiesa di Tullo per farvi la traslazione
del corpo di san Gerardo, già
vescovo di quella città. Passò in questo
anno nel dì 12 d'aprile a miglior vita
sant'<i>Adalferio</i> ossia <i>Alferio</i>, fondatore e
primo abbate dell'insigne monistero
della Cava nel principato di Salerno, la
cui Vita, insieme con quella di tre altri
abbati suoi successori, si legge fra gli
scrittori da me raccolti delle cose
<span class="pagenum" id="Page_248">[248]</span>
d'Italia <span class="fnote">[Rer. Ital., tom. 6.]</span>. Se si vuol prestar fede agli Annali
pisani, in quest'anno <span class="fnote">[Annal. Pisan., tom. 6 Rer. Ital., pag. 167.]</span> Mugetto,
re de' Saraceni africani, con un potente
esercito tornò in Sardegna, e cacciatine
i Pisani, attese a fabbricarvi delle città,
e prese la corona di quel regno. <i>Pisani
vero, cum romana Sede firmata concordia
cum privilegio et cum vexillo sancti Petri
accepto, invaserunt regem, et ceperunt
illum et totam terram, et coronam imperatori
dederunt. Et Pisa fuit firmata de tota
Sardinea a romana Sede.</i> Ma al vedere
che de' vari autori di questo secolo, i
quali han parlato dei fatti gloriosi di san
Leone IX papa, niuno parla di questo,
che pur sarebbe tornato cotanto in
onore del medesimo; pare che si possa
dubitare dell'impresa suddetta, o almeno
delle sue circostanze. Nacque nell'anno
presente nel dì 12 di novembre all'Augusto
Arrigo un figliuolo maschio <span class="fnote">[Hermannus Contractus, in Chron.]</span>,
partoritogli dall'imperadrice Agnese. Fu
questi poi <i>Arrigo quarto</i> fra i re, e terzo
fra gl'imperadori, per cui cagione vedremo
a suo tempo sconvolta tutta l'Italia e
la Germania.
</p>

<p>
Cessò di vivere in questi tempi <i>Pandolfo
IV</i> principe di Capoa <span class="fnote">[Camillus Peregrin., Hist. Princip. Langobard.]</span>. Leone
ostiense il fa portato via dai diavoli, citando
un'apparizione fatta ad un servo
di Dio napoletano. Ma, siccome il padre
Angelo della Noce osservò, probabilmente
questa fu una giunta fatta alla Cronica
dell'Ostiense, ed altri ciò scrissero di
Pandolfo Capodiferro, tanti anni prima
defunto. Nei secoli dell'ignoranza gran
voga aveano somiglianti visioni e dicerie.
<i>Pandolfo V</i> suo figliuolo restò padrone
di quel principato, con avere per collega
<i>Landolfo V</i> suo proprio figliuolo. Ho io
rapportato altrove un diploma dell'Augusto
Arrigo <span class="fnote">[Antiquit. Italic., Dissert. LXIII.]</span>, come dato in quest'anno
in favore del monistero di san Zenone
di Verona. Le note cronologiche sono
<span class="pagenum" id="Page_249">[249]</span>
queste: <i>Data III idus novembris, anno
dominicae Incarnationis ML, Indictione
IIII, anno domni Heinrici tertii regis, imperatoris
autem secundi, ordinationis
ejus XXIIII, regni quidem XIII, imperii
vero IIII. Actum Veronae.</i> Perchè era tuttavia
attaccato alla pergamena il sigillo di
cera, e nel novembre dell'anno presente
potea correre l'<i>Indictione IV</i>, senza farne
altro esame, lo credei documento originale
e sicuro. Ma se sta così nella pergamena,
nè è succeduto errore in copiarlo,
non so io ora accordarlo colla verità
della storia. Che l'imperador fosse in
Italia in quest'anno, niuno degli antichi
lo scrive, ed io lo credo falso. Sono anche
discordi fra loro l'<i>anno XIII</i> del
regno e il <i>IV</i> dell'imperio. Sarebbe da
vedere se potesse riferirsi all'anno 1055
col confronto dell'originale. Siccome
apparisce da un documento da me dato
alla luce <span class="fnote">[Antichità Estensi, P. I, cap. 11.]</span>, in quest'anno il marchese
<i>Alberto Azzo II</i>, progenitore de' principi
estensi, si truova conte della Lunigiana.
Egli è qui appellato <i>Albertus, qui Aczo
vocatur, marchio et comes istius Lunensis
comitato, filius bonae memoriae itemque
Alberti similiterque Aczo, et marchio
et comes</i>. In Lunigiana era il forte de' beni
e Stati posseduti dagli antichi marchesi,
appellati poscia marchesi d'Este. Sotto
quest'anno (seppure non fu nel 1054)
si legge una lettera di <i>Argiro duca</i> d'Italia
a <i>Berardo abbate</i> di Farfa <span class="fnote">[Chron. Farfense, P. II, tom. 2 Rer. Ital.]</span>, in cui
egli si rallegra d'essere stato ammesso
alla confraternità e partecipazion delle
orazioni e de' meriti di quei buoni monaci.
Il titolo suo molto spezioso e degno
d'osservazione è questo: <i>Ego Argiro Dei
providentia magister vestis, et dux Italiae,
Calabriae, Siciliae, Paflagoniae.</i> Molto
più antico è il rito di simili confraternità
fra i monaci, ed esso dura tuttavia.
</p>

<p>
<span class="pagenum" id="Page_250">[250]</span>
</p>

<hr />
</div>

<div class="chapter">
<h2 class="hidden" id="MLI">MLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Leone</span> IX papa 3.</td>
  </tr>
  <tr>
    <td><span class="smcap">Arrigo</span> III re di Germania 13, imperadore 6.</td>
  </tr>
</table>

<p>
Trovaronsi l'infaticabil <i>Leone IX</i>
papa e l'<i>imperadore Arrigo</i> in Augusta,
dove insieme celebrarono la festa della
Purificazione della santa Madre di Dio.
In tal occasione, per attestato di Ermanno
Contratto <span class="fnote">[Hermannus Contract., in Chron.]</span>, l'imperadore rimise
in grazia del papa <i>Unfredo arcivescovo</i> di
Ravenna. Ma Wiberto <span class="fnote">[Wibertus, Vit. Leonis IX., lib. 2, cap. 7.]</span> aggiugne una
particolarità: cioè che Unfredo fu chiamato
da Arrigo ad Augusta, e dopo aver
restituito al papa alcuni beni ingiustamente
occupati, fu forzato a chiedere
l'assoluzion delle censure. Inginocchiossi
egli a' piedi del santo pontefice,
e perchè tutti i prelati assistenti interposero
le lor preghiere in favor di lui, Leone
con alta voce disse: <i>A misura della
sua divozione Dio gli conceda l'assoluzione
di tutti i suoi falli.</i> Nel levarsi
Unfredo in piedi, fu osservato, che quasi
burlandosi del papa, e tuttavia gonfio di
superbia, sogghignava. Vennero le lagrime
agli occhi al buon pontefice, e con
voce bassa disse ad alcuni che gli stavano
intorno: <i>Oimè, questo miserabile è
morto.</i> Poco stette Unfredo a cader malato,
ed appena ricondotto in Italia, diede
fine alla vita e all'alterigia sua. Ermanno
Contratto lasciò scritto, essere corsa
voce ch'egli morisse attossicato, perchè
la sua morte fu improvvisa. Ma s'egli
morì, come vuole il Rossi, nel dì 22 di
agosto, gran tempo corse fra la di lui
andata in Germania e la morte sua. Tornato
a Roma papa Leone, quivi celebrò
dopo Pasqua un nuovo concilio, dove
fra l'altre cose scomunicò <i>Gregorio vescovo</i>
di Vercelli, imputato d'adulterio
con una vedova già sposa di un suo zio.
Non si trovava questo vescovo in Roma,
e nulla perciò potè rispondere per sè.
<span class="pagenum" id="Page_251">[251]</span>
Ma avvertito della censura contra di lui
fulminata, se nel volò a Roma, ed avendo
promessa soddisfazione, se ne tornò assoluto
e contento a casa. Questo ne' tempi
susseguenti fece gran figura negli affari
secolareschi d'Italia, siccome vedremo.
Andò poscia il santo pontefice all'insigne
monistero di Subiaco, da dove
essendo fuggito <i>Attone</i> ossia <i>Azzo</i> abbate,
a cui dovea rimordere la coscienza, egli
diede per abbate a que' monaci <i>Umberto</i>,
nato in Francia, e le cui imprese, parte
buone e parte cattive, si leggono nella
Cronica di Subiaco <span class="fnote">[Chron. Sublacense, tom. 24 Rer. Ital.]</span>, da me data alla
luce. È notabile quanto ivi è scritto: cioè
che il papa in quella congiuntura <i>Sublacenses
ad se convocavit in monasterio,
quorum et requirens instrumenta chartarum,
notavit falsissima, et ex magna
parte ante se igne cremari fecit</i>. Di queste
merci non furono privi una volta
altri monisteri e chiese: il che sia detto
senza pregiudizio degli innumerabili altri
autentici documenti che si trovano nei
loro archivii.
</p>

<p>
Doveano in questi tempi avere i monaci
di Farfa chi li perseguitava nella
corte pontificia; e probabilmente uno dei
lor nemici era <i>Giovanni vescovo</i> della Sabina,
che mosse di molte pretensioni contra
di quell'insigne monistero. Scrissero
i monaci una lettera al buon pontefice
con esporgli le prerogative di quel sacro
luogo, e pregarlo di non badare ai detrattori.
<i>Sumus enim</i> (dicono essi) <i>plus
minus quingenti vestri oratores</i> <span class="fnote">[Chron. Farfens., P. II, tom. 2 Rer. Ital.]</span>: il
che, per mio avviso, si dee intendere non
de' soli monaci abitanti in Farfa, ma degli
altri ancora che erano ne' monisteri
e priorati sottoposti. Nel concilio romano
si agitò la lite fra i monaci e il suddetto
vescovo. Finalmente papa Leone IX
confermò al monistero farfense tutti i suoi
privilegii con una bolla, in cui si fa sentire
il suo cuore pien di divozione verso
la santissima Vergine, <i>data III idus decembris
per manus Federici diaconi sanctae
<span class="pagenum" id="Page_252">[252]</span>
romanae Ecclesiae bibliothecarii, vice
domni Herimanni archicancellarii, et coloniensis
archiepiscopi, anno domni Leonis
IX papae tertio, Indictione V</i>, cominciata
nel settembre dell'anno presente.
Crede il padre Mabillone <span class="fnote">[Mabillonius, Annal. Benedictin. ad hunc
annum.]</span> che <i>Ermanno</i>
arcivescovo di Colonia fosse <i>arcicancelliere</i>
di papa Leone IX, nelle cui sole
bolle si truova questa novità. Era il medesimo
Ermanno arcicancelliere dell'imperio
in questi giorni. Wiberto scrive <span class="fnote">[Wibertus, in Vita Leonis IX, lib. 2, cap. 5.]</span>
che papa Leone diede <i>officium cancellarii
sanctae romanae Sedis</i> a lui e ai suoi successori.
Confermò parimente il santo
pontefice tutti i suoi diritti al monistero
casauriense con altra bolla <span class="fnote">[Chron. Casauriens., P. II, tom. 2 Rer. Ital.]</span>, data <i>X kalendas
julii, ec. anno domni Leonis IX
papae II</i> (dee essere <i>III</i>), <i>Indictione IV</i>.
Io tralascio altre bolle dello stesso papa,
il quale, per testimonianza dell'Ostiense <span class="fnote">[Leo Ostiensis, Chron., lib. 2, cap. 84.]</span>,
in quest'anno andò a Capoa, a
Benevento e a Salerno. In tal congiuntura
è credibile che succedesse ciò che
preventivamente aveva asserito il medesimo
Ostiense, cioè ch'egli assolvesse
dalla scomunica il popolo di Benevento.
Tanti passi dell'ottimo pontefice verso
quelle parti erano tutti per trovar, se
era mai possibile, qualche rimedio o freno
all'insolenza, crudeltà ed avidità incredibile
de' Normanni, ogni dì più potenti
e gravosi alla Puglia e alle vicinanze,
e Cristiani più di nome che di fatti.
In una lettera <span class="fnote">[Wibertus, in Vita Leonis IX, lib. 2, cap. 10.]</span> scritta da esso papa
all'imperador di Costantinopoli gli espone,
come costoro ammazzavano, tormentavano
que' miseri abitanti, neppur
perdonando alle donne e a' fanciulli; spogliavano
ancora ed incendiavano le chiese;
e che per quante esortazioni e minacce
avesse egli adoperato, nulla si mutavano
i loro perversi costumi. Però
s'era egli abboccato con Argiro catapano
de' Greci per reprimere questa mala
<span class="pagenum" id="Page_253">[253]</span>
gente, ed implorava anche il braccio dello
stesso Augusto greco. In quest'anno appunto
scrive Lupo Protospata <span class="fnote">[Lupus Protospata, in Chronico.]</span> che
arrivò, cioè da Costantinopoli tornò in
Puglia, <i>Argiro</i> figliuolo di Melo e <i>duca di
Italia</i> per gli Greci. Volle entrar in Bari,
ma gli fu negato da Adralisto, Romoaldo
e Pietro fratelli, capi di una fazion contraria.
Finalmente il popolo di Bari al
dispetto de' contradittori l'ammise in
quella città. Se ne fuggì Adralisto; gli
altri due fratelli presi, furono inviati in
carcere a Costantinopoli. <i>Drogone</i> conte
e capo de' Normanni fu in quest'anno
ucciso da un suo compare, e succedette
<i>Unfredo</i> conte, suo fratello, nel governo
di quegli Stati. Noi troviamo battezzato
in quest'anno nella città di Colonia il
fanciullo <i>Arrigo</i>, figliuolo dell'imperadore
Arrigo, e tenuto al sacro fonte da <i>Ugo</i>
abbate di Clugnì, uomo santo. Da un
documento che io diedi alla luce <span class="fnote">[Antiquit. Italic., Dissert. V, pag. 217.]</span> apparisce
che in questi tempi <i>Guaimario IV</i>
e <i>Gisolfo II</i> suo figlio erano principi di
Salerno, e duchi di Amalfi e Sorriento.
</p>

<hr />
</div>

<div class="chapter">
<h2 class="hidden" id="MLII">MLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Leone</span> IX papa 4.</td>
  </tr>
  <tr>
    <td><span class="smcap">Arrigo</span> III re di Germania 14, imperadore 7.</td>
  </tr>
</table>

<p>
Era stata in addietro l'Ungheria tributaria
dell'imperio germanico; ma essendo
insorte liti, e cessato il pagamento,
si venne ad un'aspra guerra fra l'<i>imperadore
Arrigo</i> ed <i>Andrea</i> re d'Ungheria.
Il santo papa Leone, per desiderio di rimettere
la concordia fra que' principi
cristiani, si portò in quest'anno di nuovo
in Germania per trattar di pace. Ermanno
Contratto scrive <span class="fnote">[Hermannus Contractus, in Chronico.]</span> ch'egli vi
andò per le istanze del re Andrea; fece
desistere l'imperadore dall'assedio di un
castello; e trovatolo dispostissimo ad un
accordo, già si credeva di avere in pugno
la pace. Ma Andrea sconciamente il
<span class="pagenum" id="Page_254">[254]</span>
burlò: laonde il papa fulminò contra di
lui la scomunica. Se ciò sussiste, è cosa
da stupir come Wiberto conti tutto al
rovescio questa faccenda, con dire <span class="fnote">[Wibert., Vita S. Leonis IX, lib. 1, cap. 4.]</span>
che gli Ungheri erano pronti a pagare il
tributo, purchè ottenessero il perdono
dei trascorsi passati. <i>Sed quia factione
quorumdam curialium, qui felicibus sancti
viri invidebant actibus, sunt Augusti
aures obturatae precibus domni apostolici,
ideo romana respublica subjectionem regni
hungarici perdidit, et adhuc dolet finitima
patriae praedis et incendiis devastari.</i>
<i>Arrigo</i> vicecancelliere dell'imperadore
fu in quest'anno da lui promosso all'arcivescovato
di Ravenna; ma, secondo il
Rossi <span class="fnote">[Rubeus, Hist. Ravenn., lib. 5.]</span>, non ottenne la conferma e il
pallio dal papa, se non nell'anno seguente
con bolla data <i>VI idus aprilis, anno
pontificatus IV, Indictione VI</i>. Sotto specie
d'intronizzar questo novello arcivescovo,
fu inviato a Ravenna anche <i>Nizone
vescovo</i> di Frisinga, uomo pien di vizii,
e che per qualche tempo mostrò di pentirsi
e di abbracciar la vita monastica,
ma in breve tornò alla vita di prima.
Costui, giunto a Ravenna, quivi, colto da
morte improvvisa, lasciò le sue ossa. Al
suddetto Arrigo arcivescovo scrisse il
suo libro ossia opuscolo intitolato <i>Gratissimus</i>
san Pier Damiano, o, come si
dovrebbe dire, <i>Pietro di Damiano</i>, nato
nella città stessa di Ravenna, e gran luminare
di santità e letteratura in Italia
per questi tempi. Uno ancora dei motivi
per gli quali s'indusse a tornare quest'anno
in Germania il santo pontefice, fu, secondo
l'Ostiense <span class="fnote">[Leo Ostiens., Chron. lib. 2, cap. 84.]</span>, per impetrar degli
aiuti dall'imperadore contra de' Normanni
di Puglia, le avanie e crudeltà dei quali
egli non potea più sofferire. Un diploma,
che si legge pubblicato nelle mie Antichità
italiane <span class="fnote">[Antiquit. Italic., Dissert. XXXX, pag. 641.]</span>, ci fa vedere nel giugno
di quest'anno in Zurigo l'imperadore
Arrigo, che concede al clero di Volterra,
<span class="pagenum" id="Page_255">[255]</span>
fra gli altri privilegii, quello di poter decidere
le liti col duello. Era allora troppo
in uso questa barbarica e detestabil usanza,
accresciuta dipoi nell'andare innanzi
dai cacciatori di puntigli. Per isradicarla
molto s'è fatto; ma al mondo
non mancheranno mai dei pazzi. Ho io
pubblicato un contratto seguito in questo
anno fra <i>Bonifazio duca</i> e marchese
di Toscana, signore di Mantova, Ferrara
ed altre città, e <i>Otta</i> badessa di santa Giulia
di Brescia. Fu scritta quella carta <span class="fnote">[Antiquit. Ital., Dissertat. LXVI.]</span>
<i>anno ab Incarnatione Domini nostri Jesu
Christi millesimo quinquagesimo secundo,
Enricus gratia Dei imperator Augustus,
anno imperii ejus sexto, quarto kalendas
aprilis, Indictione quinta</i>. Ma poche settimane
dipoi sopravvisse Bonifazio. Mentre
egli da Mantova passava a Cremona,
per mezzo di un ombroso bosco, fu ferito
con una saetta, ossia con un dardo
attossicato, e di quel colpo morì. <i>His
diebus marchio Bonifacius</i> (son parole di
Arnolfo milanese <span class="fnote">[Arnulfus, Hist. Mediolan., lib. 3, cap. 3.]</span> autore contemporaneo)
<i>dum nemus transiret opacum, insidiis
ex obliquo latentibus, venenato figitur
jaculo. Heu senex ac plenus dierum,
maturam mortem exiguo praeoccupavit.</i> Il
Fiorentini scrive <span class="fnote">[Fiorentini, Memor. di Matild., lib. 1.]</span> che egli <i>non molto
carico d'anni</i> morì; ma non avea veduto
Arnolfo, scrittore più informato di lui. E
se Bonifazio si truova <i>marchese</i> fin l'anno
1004, convien dire che egli fosse vecchio
nell'anno presente. E qui si dee notare
che nell'edizione della storia d'esso
Arnolfo fatta dal Leibnizio sopra un testo
milanese, si legge <i>marchio Montisferrati
Bonifacius</i>. Ma il manuscritto estense
più antico degli altri non ha <i>Montisferrati</i>;
e quella è una giunta di qualche
ignorante, siccome già osservai <span class="fnote">[Rerum Italic. Scriptor., tom. 3.]</span> nella
prefazione al medesimo Arnolfo.
</p>

<p>
Abbiamo da Donizone il tempo preciso
della morte di questo principe, laddove
<span class="pagenum" id="Page_256">[256]</span>
scrive, ma accortamente tacendo
ch'essa fosse violenta <span class="fnote">[Donizo, in Vita Mathild., lib. 1.]</span>:
</p>

<div class="poem">
<p><i>Ipse die sexta maii post quippe kalendas</i></p>
<p><i>Deseruit terram, quem Christus ducat ad ethram,</i></p>
<p><i>Quando defunctus, terrae datus, estque sepultus,</i></p>
<p><i>Tunc quinquaginta duo tempora mille Dei stant.</i></p>
</div>

<p>
Fu seppellito il di lui corpo in Mantova:
perlocchè si legge presso il suddetto
Donizone una curiosa altercazione fra
quella città e la rocca di Canossa, dove
pretendeva il buon monaco canossino
Donizone che se gli dovesse dar sepoltura
presso de' suoi antenati. Da altre
memorie ancora da me rapportate nella
prefazione al medesimo Donizone apparisce,
aver la buona gente creduto che
non nascesse erba nel luogo dove Bonifazio
fu ferito. Certamente questo principe
non era un santo. Anzi egli s'acquistò
il brutto nome di tiranno presso i Tedeschi.
Ermanno Contratto, vivente allora
(se pure al suo testo non fu fatta
qualche giunta), scrive sotto quest'anno <span class="fnote">[Hermannus Contractus, in Chronico.]</span>:
<i>Bonifacius ditissimus Italiae marchio,
immo tyrannus, insidiis a duobus
exceptus militibus, sagittisque vulneratus
et mortuus, Mantuae sepelitur.</i> E il Fiorentini
osserva <span class="fnote">[Fiorentini, Memorie di Matilde, lib. 1.]</span> che in tre privilegii
da Arrigo IV e V e Lottario, susseguenti
imperadori, conceduti al popolo di Lucca,
si legge: <i>Consuetudines etiam perversas,
a tempore Bonifacii marchionis duriter
iisdem hominibus impositas, omnino interdicimus,
et ne ulterius fiant praecipimus.</i>
Lasciò Bonifazio dopo di sè tre figliuoli
a lui nati dalla duchessa Beatrice, cioè
<i>Federigo</i> (appellato <i>Bonifazio</i> dal continuatore
di Ermanno Contratto), <i>Beatrice</i>
e <i>Matilda</i>, tutti tre di tenera età, e
perciò bisognosi della madre. In questo
anno ancora, per testimonianza dell'Ostiense <span class="fnote">[Leo Ostiensis, lib. 2, cap. 85.]</span>
e di Romoaldo salernitano <span class="fnote">[Romualdus Salernit., Chron., tom. 7 Rer. Ital.]</span>,
<i>Guaimario IV</i> principe di Salerno, per una
<span class="pagenum" id="Page_257">[257]</span>
congiura fatta contra di lui da alcuni
suoi parenti e da altri malcontenti, con
più ferite tolto fu di vita; e il suo cadavero
obbrobriosamente strascinato lungo
il lido del mare. Salerno colla rocca restò
in potere de' congiurati; ma <i>Guido
duca</i> di Sorrento, e fratello d'esso Guaimario
chiamati in aiuto i Normanni, da
lì a cinque giorni ricuperò quella città;
installò nel principato <i>Gisolfo II</i> figliuolo
del trucidato principe, e fece morir
quattro di lui parenti con trentasei altri,
tutti rei di quel misfatto. Fermossi tutto
quest'anno in Germania il santo <i>papa
Leone</i>, ed in Vormazia celebrò la festa
del Natale in compagnia dell'imperadore.
Allora fu, secondo Ermanno Contratto,
ch'egli fece istanza perchè fosse restituita
sotto il dominio della Chiesa romana
la ricca badia di Fulda con altre poste
in quelle contrade, le quali ne' tempi
addietro furono donate a san Pietro, e
pagavano censo a Roma. Altrettanta premura
ebbe pel vescovato di Bamberga,
di cui Arrigo I Augusto avea fatto un
dono alla Chiesa romana, e pagava anch'essa
annualmente a Roma un cavallo
bianco e cento marche d'argento. L'imperadore
all'incontro, mosso da egual
brama di poter disporre di quel vescovato
e dello suddette badie, propose piuttosto
un cambio, e questo fu accettato
dal papa: cioè Leone rinunziò ad Arrigo
i suoi diritti sopra quelle chiese, ed Arrigo
in contraccambio gli cedette molti
suoi Stati nelle parti di là da Roma. L'Ostiense
scrive <span class="fnote">[Leo Ostiensis, lib. 2, cap. 84.]</span> che <i>tunc inter ipsum
apostolicum et imperatorem facta est commutatio
de Benevento et bambergensi episcopio</i>,
ma senza dichiarare se fosse ceduta
la sola città di Benevento col suo
territorio, come gode oggidì la Sede apostolica,
oppure anche il principato, di
buona parte nondimeno del quale erano
stati prima investiti i Normanni: e senza
dire con qual titolo e patti cedesse tali
Stati. Il Sigonio <span class="fnote">[Sigonius, de Regno Italiae, lib. 8.]</span> dice <i>nomine vicariatus</i>.
<span class="pagenum" id="Page_258">[258]</span>
Così egli interpretò le parole dell'Ostiense <span class="fnote">[Leo Ostiensis, lib. 2, cap. 46.]</span>,
laddove scrive che <i>Leo nonus
papa vicariationis gratia Beneventum ab
Heinrico Conradi filio recepit</i>. Da questo
cambio poi deduce il padre Pagi <span class="fnote">[Pagius, in Annal. Baron.]</span> che
non sussista quanto ha Eutropio prete
presso il Goldasto, con dire che Carlo
Calvo avea distratto Benevento dall'imperio
romano, e concedutolo ai pontefici
romani. E si può similmente dedurre
che neppure Lodovico Pio, Ottone
I ed Arrigo I imperadori avessero
mai conceduto loro esso ducato di Benevento.
</p>

<hr />
</div>

<div class="chapter">
<h2 class="hidden" id="MLIII">MLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Leone IX</span> papa 5.</td>
  </tr>
  <tr>
    <td><span class="smcap">Arrigo III</span> re di Germania 15, imperadore 8.</td>
  </tr>
</table>

<p>
Implorò in questi tempi <i>papa Leone</i>
più che mai l'assistenza dell'<i>Augusto Arrigo</i>
per liberar la Puglia dal giogo dei
Normanni, i quali, per quanto scrive Ermanno
Contratto <span class="fnote">[Hermannus Contractus, in Chron.]</span>, <i>viribus adaucti, indigetes
bello premere coeperunt, injustum
dominatum invadere, haeredibus legitimis
castella, praedia, villas, domus, uxores
etiam, quibus libuit, vi auferre, res ecclesiarum
deripere, postremo divina et humana
omnia (prout viribus plus poterant) jura
confundere, nec jam apostolico pontifici,
nec ipsi imperatori, nisi tantum verbo tenus
cedere</i>. Guglielmo pugliese diversamente
parla della condotta de' Normanni,
e ci vorrebbe far credere che da Argiro
duca d'Italia per l'imperadore greco
provenissero specialmente tanti lamenti
in parte falsi contra de' Normanni, dappoichè
non gli era riuscito nè con danari
nè con promesse di tirarli fuor d'Italia
al servigio de' Greci. Secondo lui <span class="fnote">[Guillelmus Apulus, lib. 2 Poem.]</span>,
la gente di Puglia
</p>

<div class="poem">
<p><i>. . . . . . varias deferre querelas</i></p>
<p><i>Coepit, et accusat diverso crimine Gallos.</i></p>
<p><span class="pagenum" id="Page_259">[259]</span></p>
<p><i>Veris commiscens fallacia nuntia mittit</i></p>
<p><i>Argirous papae, precibusque frequentibus illum</i></p>
<p><i>Obsecrat, Italiam quod libertate carentem</i></p>
<p><i>Liberet, ac populum discedere cogat iniquum.</i></p>
</div>

<p>
Ma non era papa Leone uomo da lasciarsi
in tal congiuntura ingannare. Egli
stesso soggiornava in lor vicinanza, e più
volte era stato sul fatto, cioè in quelle
contrade medesime, e potea ben sapere
se i Normanni fossero sì o no una specie
di masnadieri. Vedremo che mai non
si quetarono, infinattantochè non ispogliarono
i signori di que' paesi de' loro
Stati. Guglielmo storico, allorchè i Normanni
furono nel colmo della potenza,
scrisse per piacere alla stessa nazion dominante;
però non par sicura la testimonianza
sua. Ora l'imperadore diede
alcune delle sue soldatesche al papa; molte
altre ne ottenne esso papa da diversi
signori; e con queste brigate s'unì una
gran ciurma di scellerati e banditi, tutti
condotti dall'avidità e speranza di far
buon bottino. Nel mese di febbraio con
questa gente calò in Italia il buon pontefice,
conducendo seco <i>Gotifredo duca</i> di
Lorena, e <i>Federigo</i> suo fratello che fu poi
papa Stefano X, e molti cherici e laici
esercitati nel mestier della guerra, per
valersene contro i Normanni <span class="fnote">[Lambertus Schafnaburgensis, in Chron.]</span>. Ma prima
di arrivar egli giù dall'Alpi, <i>Gebeardo</i>
vescovo allora di Aichstet, di nazion bavarese,
avendo fatto ricorso all'imperadore,
tanto disse e tanto fece, che il
ridusse a richiamare il grosso corpo di
truppe imperiali già spedite in aiuto del
papa, in maniera che altro non vi restò
di quell'esercito che un battaglione di
cinquecento persone <span class="fnote">[Leo Ostiensis, Chron., lib. 2, cap. 90.]</span>. Se n'ebbe poscia
ben bene da pentire lo stesso Gebeardo,
dacchè divenne anch'egli pontefice
romano col nome di Vittore II, per le
insolenze che, non men di papa Leone IX,
dovette sofferir dai Normanni di Puglia,
senza poterli reprimere. Giunto a Mantova
papa Leone nella quinquagesima,
<span class="pagenum" id="Page_260">[260]</span>
per attestato di Wiberto <span class="fnote">[Wibertus, Vita S. Leonis IX, lib. 2, cap. 4.]</span>, determinò
di tener quivi un concilio. Erano accorsi
ad ossequiar il papa varii vescovi di
Lombardia, a' quali faceva paura il rigore
e zelo del santo pontefice: che ben sapeano
di aver de' mancamenti da renderne
conto. Però alla lor suggestione fu
attribuita una rissa insorta fra i familiari
d'essi prelati e quei del papa, in tempo
appunto che si celebrava il concilio. Corse
alla porta della basilica il santo padre;
volavano le saette e i sassi, e fu egli stesso
in pericolo della vita per salvare i suoi
domestici, che si rifugiavano verso la di
lui persona, e senzachè gli aggressori si
guardassero dal ferire chi andava a nascondersi
sotto le vesti pontificali. Si quetò
con difficoltà il tumulto, ma fu esso
cagione che si sciolse il concilio; e ciò
non ostante il misericordioso pontefice
diede nel dì seguente l'assoluzione agli autori
di tale iniquità. Andossene a Roma
san Leone <span class="fnote">[Hermannus  Contractus, in Chron.]</span>, e dopo Pasqua tenne quivi
un nuovo concilio <span class="fnote">[Leo IX, Epistol. II, tom. 9 Concilior. Labbe.]</span>, dove fu posto fine
alle vecchie liti che bollivano fra i patriarchi
di Aquileia e di Grado, chiamato nuova
Aquileia; cioè fu deciso che quel di
Grado fosse indipendente dall'altro, e
vero metropolitano dell'Istria e delle isole
di Venezia. Anche il Dandolo <span class="fnote">[Dandul., in Chron., tom. 12 Rer. Ital.]</span> ne fa
menzione, ma con supporre ciò seguito in
un precedente sinodo, mentre aggiugne
che papa Leone visitò dipoi Venezia per
divozione verso san Marco. Ciò probabilmente
accadde nell'ultimo suo ritorno
dalla Germania sul principio dell'anno
corrente.
</p>

<p>
Ciò fatto, ardendo pure il santo papa
di desiderio di liberar la Puglia dalla
crudele ed insaziabil nazione dei Normanni,
mosse l'esercito preparato contra
di loro. Era questo composto, secondochè
abbiamo da Guglielmo pugliese <span class="fnote">[Guillelmus Apulus, lib. 2 Poem. de Normann.]</span>,
<span class="pagenum" id="Page_261">[261]</span>
de' pochi Tedeschi ch'egli avea potuto ritenere
al suo soldo, cioè di settecento
Suevi, oltre alla canaglia de' facinorosi,
venuta di Germania, condotti da <i>Guarnieri</i>,
che probabilmente fu il primo marchese
di questo nome della marca d'Ancona.
V'erano inoltre moltissime brigate
d'Italiani armati, raccolte da Roma,
Spoleti, Camerino, Fermo, Ancona, Capoa,
Benevento ed altri luoghi. Non sussiste,
a mio credere, che <i>Goffredo</i> o <i>Gotifredo
duca</i> di Lorena fosse il generale
di questa impresa. Piuttosto è da credere
<i>Rodolfo</i>, eletto già principe di Benevento,
per quanto s'ha da Leone ostiense <span class="fnote">[Leo Ostiensis, Chron., lib. 2, cap. 87.]</span>.
Consisteva poi l'armata de' Normanni,
secondo il medesimo autore, in tremila
cavalli e poca fanteria, ma tutta gente
forte, agguerrita, e che non conosceva
paura. I condottieri di questa, divisa in
tre squadre, furono <i>Unfredo</i> conte e capo
d'essi Normanni, <i>Riccardo</i> conte di
Aversa, <i>Roberto</i> soprannominato <i>Guiscardo</i>,
cioè <i>Astuto</i>, poco dianzi venuto
di Normandia a trovare il fratello Unfredo,
cioè quel medesimo Roberto che
vedremo a suo tempo padrone di quasi
tutto il regno ora di Napoli e di parte
della Sicilia. Tralascio altri nominati da
esso storico pugliese. Dal medesimo bensì
e da Ermanno Contratto <span class="fnote">[Hermannus Contractus, in Chron.]</span> abbiamo
che i Normanni, veggendo sì grande apparato
di guerra contra di loro, e sè di
forze troppo disuguali, spedirono ambasciatori
al papa, offerendosi umilmente al
servigio e all'ubbidienza di lui, e di riconoscere
in feudo dalla santa Sede gli
Stati da lor posseduti. Ma non fu accettata
l'offerta, non già per alterigia del papa
pieno d'umiltà e nemico di spargere
il sangue cristiano, ma per cagion dei
superbi Tedeschi, i quali s'opposero, deridendo
la piccola statura de' Normanni,
e figurandosi d'averli già vinti col solo
terrore. Costoro indussero suo malgrado
il papa a comandar loro che, deposte le
armi, se ne tornassero al loro paese; altrimente
<span class="pagenum" id="Page_262">[262]</span>
andrebbono tutti a fil di spada.
A questa sì aspra risposta non seppero
accomodarsi i Normanni, ed abbracciando
i consigli della disperazione, risoluti
piuttosto di morir cadauno onoratamente
coll'armi in mano, che di accettare
un così vergognoso partito, si prepararono
alla battaglia. Fors'anche furono
i primi ad assalire improvvisamente l'oste
nemica. Si fece questa giornata campale
presso Civitella nella provincia di Capitanata
nel dì 18 di giugno <span class="fnote">[Gaufrid. Malaterra, Histor., lib. 1, cap. 10.]</span>. A Riccardo
conte di Aversa, che guidava la prima
schiera, riuscì facile lo sbrigliare le mal
disciplinate milizie italiane, ed inseguirle
con loro non picciola strage. S'affrontò
Unfredo conte coi Tedeschi, e trovò quivi
duro il terreno, in guisa che per la
morte di molti de' suoi era vicino a cedere,
quando il valoroso Roberto colla sua
schiera di riserva accorse in aiuto del
fratello, e fece delle mirabili prodezze.
Tornato poi Riccardo dalla caccia degli
Italiani, finì la festa con la morte di quasi
tutti i Tedeschi, i quali vi lasciarono ben
la vita, ma la fecero costar cara ai vincitori.
Papa Leone, dopo questa disgrazia
afflittissimo, si salvò colla fuga in Civitella,
che fu ben tosto assediata dai Normanni.
Secondo Gaufrido Malaterra, quegli
abitanti, per non aver danno da quella
feroce nazione, misero il papa fuori della
città. Guglielmo Pugliese scrive che non
vollero riceverlo nella città, temendo di
disgustare i Normanni, di modo ch'egli
venne nelle mani de' Normanni stessi.
Volle Dio che costoro si ricordassero di
esser Cristiani, nè obbliassero il rispetto
dovuto al vicario di Cristo. Perciò, lungi
dal fargli oltraggio alcuno, corsero a baciargli
i piedi, e a chiedergli perdono ed
assoluzion delle colpe. Il papa li benedisse,
ed ottenne d'esser condotto a Benevento:
il che con tutto onore di lui eseguirono.
Quivi si fermò egli per molto
tempo, cioè per tutto quest'anno e parte
del seguente, ma senza essergli permesso
di tornarsene indietro. L'Ostiense scrive
<span class="pagenum" id="Page_263">[263]</span>
che entrò in Benevento nel dì 23 di giugno.
Non fu lodata dai zelanti cattolici
d'allora questa impresa di papa Leone,
ed anzi fu creduto che Dio permettesse
ciò per insegnare ai capi della Chiesa e
agli altri sacri ministri di non intervenire
ai sanguinosi spettacoli della guerra. <i>Occulto
Dei judicio</i>, dice Ermanno Contratto,
<i>sive quia tantum sacerdotem spiritalis
potius quam pro caducis rebus
pugna decebat; sive quod nefarios homines
quam multos ad se ob impunitatem
scelerum vel quaestum avarum confluentes,
contra itidem scelestos secum ducebat;
sive divina justitia alias, quas ipsa
novit, ob caussas nostros plectente</i>.
</p>

<p>
Disapprovò sommamente tal fatto
anche san Pier Damiano, con giugnere
infino a negare ai papi il diritto di far
guerra: perlochè si meritò la censura del
cardinal Baronio. Ma son certo che neppur
lo stesso Baronio seppe approvar
l'andata in persona di questo buon pontefice
alla guerra, massimamente contra
di gente cristiana. Anche la spada temporale
conviene ai sommi pontefici, come
principi temporali; ma questa, per sentimento
di papa Gregorio IX, <i>pro ecclesia
manu saecularis principis eximenda est</i> <span class="fnote">[Gregor. IX, in Epist. ad Germ. Constant.]</span>.
E Brunone vescovo di Segna <span class="fnote">[Bruno Episc., in Vit. Leonis IX.]</span> scrive
ch'egli andò <i>super Normannos praeliaturus,
zelum quidem Dei habens, sed non
fortasse scientiam. Utinam ispe per se illuc
non ivisset, sed solummodo illuc exercitum
pro justitia defendenda misisset</i>! Riposossi
di poi il papa in Benevento, come in città
sua. Secondo la Cronichetta dei duchi di
quella città, pubblicata dal Pellegrini <span class="fnote">[Apud Peregrin., Hist. Princip. Langobard.]</span>,
<i>Pandolfo V</i> e <i>Landolfo V</i> principi di Benevento
aveano tenuto quel principato,
<i>usquedum venit domnus papa Leo in Beneventum
mense augusti, Indictione IV, anno
Domni MLI, et exsiliati sunt</i>. E ciò avvenne
prima del cambio di Benevento con
Bamberga. Pare che solamente dopo esso
cambio un certo <i>Rodolfo</i> fosse creato dal
<span class="pagenum" id="Page_264">[264]</span>
papa <i>principe</i> di Benevento: il che quando
sia certo, abbastanza si conosce che
non la sola città, ma anche il principato
era stato ceduto a papa Leone IX; il che
tuttavia è difficile a credersi, perchè allora
i papi non concedevano ai lor vassalli il titolo
di <i>principe</i>, significante in questi tempi
un signore indipendente, o un figlio di sovrano.
Oltre alla battaglia suddetta, abbiamo
dall'Anonimo barense <span class="fnote">[Anonymus Barensis, tom. 5 Rer. Ital.]</span> che un'altra
ne succedette ed anche prima, e forse
nell'anno precedente. Ecco le sue parole
all'anno 1052, nel quale vien anche riferito
il fatto d'armi dell'esercito pontifizio. <i>Argiro</i>
(duca l'Italia per l'imperador greco)
<i>ibit</i> (in vece d'<i>ivit</i>) <i>in Siponto per mare.
Deinde Umfreda</i> (conte e capo dei Normanni)
<i>et Petrone cum exercitu Normannorum
super eum, et fecerunt bellum, et ceciderunt
de Longobardis ibidem. Ipse Argiro semivivus
exsiliit plagatus, et ibit incivitate Vesti</i>.
Poscia all'anno presente narra che lo
stesso Argiro spedì il vescovo di Trani a
Costantinopoli per ragguagliar quella
corte de' sinistri avvenimenti delle cose
d'Italia. Guglielmo pugliese aggiugne <span class="fnote">[Guillelmus Apulus, lib. 2 Poem.]</span>
che per queste disavventure Argiro cadde
dalla grazia del greco imperadore, sospettandolo
forse d'intelligenza coi Normanni,
oppure riguardandolo come uomo
inetto al governo. Fu perciò mandato in
esilio, dove, dopo lungo tempo cruciato
dalla poca sanità e dalle amarezze dell'animo,
diede fine alla sua vita. Abbiamo
nondimeno da Leone Ostiense <span class="fnote">[Leo Ostiensis, lib. 3, cap. 10.]</span> che
Argiro tuttavia nell'anno 1058 era <i>Barensium
magister</i>, e che solamente in quell'anno
egli andò a Costantinopoli, e in
tal congiuntura è da credere che restassero
liberi i Normanni da questo emulo,
che tanto s'era maneggiato per la loro
rovina. In quest'anno <span class="fnote">[Hermannus Contractus, in Chron.]</span> l'<i>imperadore
Arrigo</i>, tenuta una gran dieta in Tribuaria,
fece eleggere re di Germania e suo
successore il fanciullo <i>Arrigo IV</i> suo
<span class="pagenum" id="Page_265">[265]</span>
figliuolo. E perciocchè <i>Corrado duca</i> di
Baviera s'era collegato con <i>Andrea re</i>
d'Ungheria nemico del romano imperio,
gli tolse quel ducato, e lo diede allo stesso
novello re suo figliuolo. Ho io rapportato
altrove <span class="fnote">[Antiquit. Ital., Dissert. LXX.]</span> la conferma de' privilegii fatta
dall'Augusto al monistero delle monache
del Senatore di Pavia. Il diploma si dice
dato <i>XI kalendas maii, anno dominicae
Incarnationis MLIIII, Indictione VI, anno
autem domni Heinrici tertii regis, imperatoris
secundi, ordinationis ejus XXV, regni
quidem XIII, imperii vero VII. Actum Turego</i>.
Probabilmente l'originale avrà
<i>anno dominicae Incarnationis MLIII</i>, perchè
veramente l'indizione e l'altre note
indicano l'anno presente, se pure non fu
quivi adoperato l'anno pisano. Ribellatisi
in quest'anno gli Amalfitani al cieco
<i>Mansone</i> loro duca <span class="fnote">[Ibidem, tom. 1, pag. 211.]</span>, l'obbligarono a
fuggire, ed allora risorse il deposto <i>Giovanni</i>
suo fratello, il quale seguitò poi a
governar quel popolo per sedici anni.
</p>

<hr />
</div>

<div class="chapter">
<h2 class="hidden" id="MLIV">MLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Leone IX</span> papa 6.</td>
  </tr>
  <tr>
    <td><span class="smcap">Arrigo III</span> re di Germania 16, imperadore 9.</td>
  </tr>
</table>

<p>
Passò il verno in Benevento il santo
pontefice <i>Leone IX</i>, ma in mezzo all'afflizione,
perchè egli, secondochè scrive
Lamberto da Scafnaburgo <span class="fnote">[Lambertus Schafnaburgensis, in Chron.]</span>, dappoichè
fu liberato dall'assedio de' Normanni,
<i>cunctos dies, quibus supervixit tantae
calamitati, in luctu et moerore egit</i>. Ed
Ermanno Contratto scrive <span class="fnote">[Hermannus Contractus, in Chron.]</span> ch'egli
ridotto in Benevento, quivi si fermò, <i>nec
fuit redire permissus</i>. Non dice chi gl'impedisse
il ritorno. Possiamo con tutta
ragione sospettare che i Normanni; ma
ciò non s'accorderebbe col Malaterra <span class="fnote">[Gaufrid. Malaterra, lib. 1 Hist.]</span>
là dove racconta che papa Leone loro
non solamente restituì la sua grazia, ma
concedette ancora in feudo tutti gli Stati
<span class="pagenum" id="Page_266">[266]</span>
posseduti, e quegli eziandio che potessero
acquistare in Calabria e in Sicilia; giacchè
la Sicilia tuttavia gemeva sotto il
giogo de' Maomettani Saraceni. Spedì il
buon papa nel gennaio di quest'anno a
Costantinopoli per suoi legati <i>Umberto
cardinale</i>, <i>Pietro arcivescovo</i> d'Amalfi, e
<i>Federigo</i> diacono cardinale, cancelliere
della santa romana Chiesa e fratello di
<i>Gotifredo duca</i> di Lorena, a cagione delle
liti insorte in questi tempi fra le Chiese
latina e greca, le quali andarono a terminare
in un deplorabile scisma. Se ne può
informare il lettore dagli Annali ecclesiastici
del cardinal Baronio, e da altri scrittori
di sì fatte materie. Ma le afflizioni dell'animo
ridondarono ancora sopra il corpo
del buon pontefice <span class="fnote">[Wibertus, in Vita Papae Leonis IX, lib. 2,
cap. 7.]</span>. Infermatosi, ebbe
nondimeno tanto vigore che celebrò messa
pubblicamente nell'anniversario della sua
ordinazione, cioè nel dì 12 di febbraio.
Crescendo poscia il malore, di colà si
partì nel dì 12 di marzo per tornarsene
a Roma, e gli prestarono in tal congiuntura
buona scorta ed ogni possibil servigio
i Normanni. Se crediamo al Malaterra,
lo stesso <i>conte Unfredo</i> il condusse con
tutto onore fin dove piacque al papa.
Leone ostiense lasciò scritto <span class="fnote">[Leo Ostiensis, in Chron., lib. 2, cap. 87.]</span> che l'accompagnò
fino a Capoa, dove esso pontefice
si fermò per dodici giorni, e preso
poi seco <i>Richerio abbate</i> di Monte Casino,
continuò il suo viaggio fino a Roma.
Nè passarono molti giorni che fu chiamato
da Dio a godere delle sue rare
virtù e gloriose fatiche il premio in cielo
nel dì 19 d'aprile dell'anno presente.
Dio attestò coi miracoli la santità di questo
buon pontefice, il quale benchè poco
vivesse e in tempi tanto corrotti, pure
gran cose operò, e gareggiò in attività e
zelo co' primi pontefici della Chiesa di
Dio. Veggansi le Vite di lui scritte da
Wiberto e da Brunone vescovo di Segna,
e gli Atti de' Padri Bollandisti al dì 19
d'aprile.
</p>

<p>
<span class="pagenum" id="Page_267">[267]</span>
Succedette in quest'anno, se pur non
fu nel precedente, in Italia un matrimonio
che disturbò forte la corte imperiale
in Germania, <i>Gotifredo</i>, ossia <i>Goffredo
duca</i> di Lorena, che, secondo Lamberto
scafnaburgense <span class="fnote">[Lambertus Schafnaburgensis, in Chron.]</span>, era già venuto in Italia
con papa Leone, oppure, come ha
Ermanno Contratto <span class="fnote">[Hermannus Contractus, in Chron.]</span>, <i>Italiam latenter
adiens</i> nell'anno presente, trattò e conchiuse
le sue nozze con <i>Beatrice</i>, vedova
del fu marchese e duca di Toscana <i>Bonifazio</i>,
e, secondochè hanno alcuni conghietturato,
concertò anche l'accasamento
di <i>Gotifredo</i> il Gobbo suo figliuolo con
<i>Matilda</i> figliuola di essa Beatrice, allora
di età assai tenera. Lamberto e Sigeberto <span class="fnote">[Sigebertus, in Chron.]</span>
scrivono effettuato il matrimonio
di Beatrice nell'anno precedente. Ermanno
Contratto ne parla solamente in questo,
terminando con sì fatta notizia e colla
morte propria la Cronica sua. Altrettanto
ha Bertoldo da Costanza <span class="fnote">[Bertold. Constantinensis, in Chron.]</span>. Per
tal via lo scaltro Goffredo (son parole di
Lamberto) <i>Beatricem accipiens, marcham</i>
(di Toscana) <i>et ceteras ejus possessiones
conjugii praetextu sibi vindicavit</i>. A questo
avviso s'allarmò non poco l'Augusto
Arrigo, primieramente perchè vedeva intaccato
di troppo il suo diritto, mentre,
secondo le leggi, o secondo le consuetudini,
Beatrice per essere donna, ed anche
solamente vedova, non potea pretendere
di comandare nel ducato della Toscana,
e, benchè avesse figliuoli, apparteneva all'imperadore
il darne l'investitura al
maschio. Secondariamente, perchè Gotifredo,
stato finora nemico dell'imperadore,
e personaggio di gran senno e maneggio,
era creduto capace di sconvolgere
tutta l'Italia, e di sottrarla al dominio
degli Augusti tedeschi. Vedemmo grande
la potenza del marchese Bonifazio anche
in Lombardia, dove possedeva tante fortezze
e beni: tutto venne in potere di
Goffredo, e però non erano ingiusti i sospetti
<span class="pagenum" id="Page_268">[268]</span>
e timori d'Arrigo, il quale fin d'allora
pensò a rimediarvi; e noi il vedremo
venire nell'anno seguente apposta per
questo in Italia. Dopo la vittoria riportata
contra dell'esercito pontifizio non
istettero punto i Normanni colle mani
alla cintola. Per testimonianza di Guglielmo
pugliese <span class="fnote">[Guillelmus Apulus, lib. 2 Poem.]</span>, niuna città restò in
Puglia che non si sottomettesse al loro
dominio, o non si obbligasse di pagar
loro tributo. <i>Unfredo</i> conte e capo d'essi
fece allora aspra vendetta degli uccisori
di Drogone suo fratello, e forzò all'ubbidienza
le città di Troia, Bari, Trani,
Venosa, Otranto, Acerenza, ed altre
terre. Ma questo storico diede qui negli
eccessi, con attribuire tutte queste prodezze
e conquiste ad Unfredo. Certamente
parte d'esse succedette dipoi. Mandò
ancora, per testimonianza di lui, <i>Roberto
Guiscardo</i> suo fratello a far delle conquiste
in Calabria. Uomo di mirabil accortezza
e bravura era Roberto, e perciò
seppe ben profittarne. Fors'anche fece
più di quel che si aspettava o voleva
Unfredo; e quindi nacque lite fra loro, di
maniera che un dì, trovandosi insieme a
pranzo, Unfredo gli fece mettere le mani
addosso, e, sguainata la spada, era in
procinto d'ucciderlo, se non fosse stato
trattenuto da Gocelino. Restò Roberto
in prigione per qualche tempo, finchè,
deposto lo sdegno, Unfredo non solamente
gli restituì la libertà ed amicizia primiera,
ma gli concedette ancora quanto esso
Roberto avea acquistato ed era per acquistare
in Calabria, con dargli anche un
buon soccorso di cavalleria. Di più non
vi volle perchè Roberto, parte colle astuzie,
parte colla forza, slargasse in quelle
contrade i confini del suo dominio. Abbiamo
la conferma de' privilegii data dall'Augusto
Arrigo a <i>Benedetto vescovo</i> di
Adria <span class="fnote">[Antiquit. Italic., Dissert. LXXIII.]</span> <i>II idus februarii, anno dominicae
Incarnationis MLIIII, Indictione VII.
Actum Turegum</i>. Le altre note han bisogno
d'essere ritoccate.
</p>

<p>
<span class="pagenum" id="Page_269">[269]</span>
</p>

<hr />
</div>

<div class="chapter">
<h2 class="hidden" id="MLV">MLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Vittore II</span> papa 1.</td>
  </tr>
  <tr>
    <td><span class="smcap">Arrigo III</span> re di Germania 17, imperadore 10.</td>
  </tr>
</table>

<p>
Per quanto s'ha da Leone ostiense <span class="fnote">[Leo Ostiensis, lib. 2, cap. 89.]</span>,
fu spedito in Germania dal clero e popolo
romano <i>Ildebrando</i>, allora suddiacono
della santa Chiesa romana, acciocchè
impetrasse dall'imperadore la libertà di
eleggere a nome d'essi Romani un nuovo
papa, il creduto da lui più degno,
giacchè in Roma dicono che non si trovava
persona atta a sì gran ministero.
Scelse egli <i>Gebeardo vescovo</i> di Aichstet,
prelato di gran prudenza e facoltoso, col
consenso degli stessi Romani, e presentollo
all'imperadore, il quale non sapeva
indursi a concederlo, perchè l'amava
assaissimo, e il riputava troppo necessario
ne' suoi consigli. Ripugnava anche
lo stesso Gebeardo, non so se per umiltà,
oppure per paura di sua vita in mezzo
agl'Italiani. Arrigo ne propose degli altri;
ma Ildebrando stette fisso nell'elezione
fatta, e condusse in Italia Gebeardo.
Questi, giunto a Roma canonicamente
eletto ossia confermato dai Romani,
assunse il nome di <i>Vittore II</i>, e fu
consecrato papa nel dì 13 d'aprile, cioè
dopo essere stata vacante la santa Sede
quasi un intero anno. Dacchè seguì il
matrimonio fra <i>Gotifredo</i> Barbato, duca
di Lorena, e <i>Beatrice</i> duchessa di Toscana,
cominciarono a fioccar le lettere alla
corte imperiale sì da Roma che da altre
parti d'Italia <span class="fnote">[Lambertus Schafnaburgensis, in Chron.]</span>, rappresentanti l'esorbitante
accrescimento di potenza in Italia
d'esso Gotifredo; e che, se non si rimediava
per tempo, correa pericolo questo
regno di staccarsi da quello della Germania.
Non trascurò questi avvisi l'Augusto
Arrigo, e sul principio dell'anno presente
colla sua armata calò in Italia per dar
sesto a questi affari. Egli era in Verona
<span class="pagenum" id="Page_270">[270]</span>
nel dì 7 d'aprile, come consta da un suo
diploma pubblicato dal Margarino <span class="fnote">[Bullar. Casinense, tom. 2, Constit. XCVI.]</span>. E
nel dì 16 d'esso mese celebrò la Pasqua
in Mantova. Non giudicò bene Gotifredo,
siccome principe assai accorto, di presentarsi
all'imperadore, ma gli mandò
incontro ambasciatori al di lui arrivo in
Italia con grandi proteste di fedeltà. Poscia
fece tener loro dietro la moglie Beatrice,
figurandosi che il di lei sesso e la
parentela stretta coll'imperadore l'esenterebbono
da ogni insulto e gastigo. In
fatti andò essa, ma non senza interni timori;
ebbe difficilmente udienza, ed avutala,
disse quante ragioni seppe per giustificar
sè e il marito. Ma con tutto questo,
perchè il matrimonio era seguito senza
participazione e consentimento dell'imperadore
con principe creduto pubblico nemico
dell'imperio, fu essa ritenuta sotto
guardia e come ostaggio, senza far caso del
salvocondotto ch'ella avea prima procurato
ed ottenuto, per quanto ha il Continuatore
d'Ermanno Contratto <span class="fnote">[Continuator Hermanni Contracti.]</span>. Fece
studio l'imperadore per aver nelle mani
anche il piccolo <i>Federigo</i> figliuolo del fu
marchese Bonifazio e di Beatrice (chiamato
Bonifazio dal suddetto storico)
che potea con qualche ragione pretendere
alla successione nel ducato della
Toscana, affin di levare ogni pretesto al
duca Goffredo di amministrare il governo
di quegli Stati. Ma mentre chi avea
cura di questo piccolo principe va cercando
di non esporlo al duro trattamento
che provava la duchessa sua madre,
egli se ne morì, e liberò Arrigo da questo
pensiero. Essendo già premorta Beatrice
sua sorella, restò erede di quell'ampio
patrimonio l'unica prole rimasta
in vita de' figliuoli del marchese Bonifazio
e di Beatrice, cioè la celebre contessa
<i>Matilda</i>, che allora si trovava in età di
otto anni, e verisimilmente si assicurò
da ogni violenza con ritirarsi nella sua
inespugnabil rocca di Canossa sul Reggiano.
<span class="pagenum" id="Page_271">[271]</span>
Il Fiorentini scrive <span class="fnote">[Fiorentini, Memor. di Matilde, lib. 1.]</span> ch'essa
era allora colla madre: il che difficilmente
m'induco io a credere. Nel dì 5
di maggio si trovava l'Augusto Arrigo
ne' celebri prati di Roncaglia sul Piacentino,
dove, secondo il consueto, si raunava,
all'arrivo dei re e degl'imperadori,
la dieta dei principi d'Italia, siccome
costa da un suo placito ivi tenuto, da
me dato alla luce <span class="fnote">[Antiquit. Ital., Dissert. XXXIX, pag. 645.]</span>, che merita attenzione,
perchè gli avvocati di <i>Guido vescovo</i>
di Luni, avendo una lite pel castello
di Aghinolfo con un Gandolfo, volevano
deciderla col duello alla presenza
dello stesso Augusto e di varii vescovi, se
non che amichevolmente si acconciò
l'affare. Di questa dieta fa menzione anche
Arnolfo storico milanese nel lib. III,
cap. 6, con dire che in essa <i>marchionem
Adelbertum, de quo nimia fuerat proclamatio,
cum aliis flagitiosis, ferreis jubet
vinciri nexibus</i>. Non ho potuto chiarire
se questo principe fosse della schiatta dei
marchesi poscia appellati estensi.
</p>

<p>
Perchè gl'interessi della Toscana
stavano forte a cuore all'Augusto Arrigo,
ed anche perchè il novello <i>papa Vittore</i>
avea intimato un concilio da tenersi
in Firenze, colà s'inviò egli, e trovossi
col pontefice in quella città per la festa
della Pentecoste <span class="fnote">[Continuator Hermanni Contracti, in Chron.]</span>. Fu celebrato in Firenze
il suddetto concilio, e quivi di
nuovo condannata l'eresia di Berengario
e la simonia, e vietata l'alienazione dei
beni ecclesiastici. Non ci restano gli atti
di quella sacra adunanza. Inviò anche
lo zelante papa in Francia, o in questo
anno, ovvero nel seguente, il celebre
Ildebrando, suddiacono allora, siccome
dissi, della santa romana Chiesa, per estirpare
la simonia, male in questi tempi
gravemente radicato per tutta la Cristianità.
Vi operò egli delle mirabili cose,
che si leggono nella storia ecclesiastica.
In quest'anno ancora, per asserzione di
<span class="pagenum" id="Page_272">[272]</span>
Lamberto da Scafnaburgo <span class="fnote">[Lambert. Schafnaburgensis, in Chronico.
Annalista Saxo et alii.]</span> e d'altri,
accadde che dalla mano sacrilega di un
suddiacono fu posto del veleno nel calice
quando il suddetto pontefice era dietro
a celebrar messa. Miracolosamente volle
Dio che il buon papa dopo la consecrazione
non potesse alzare il calice. Allora
egli col popolo in orazione pregò Dio di
rivelar la cagione di questa novità: ed
eccoti essere preso dal demonio l'empio
autore dell'iniquità, che confessò il suo
delitto. Fece Vittore chiudere quel calice
in un altare col vino attossicato; e rinnovò
col popolo le preghiere a Dio, finchè
il suddiacono si vide liberato dal
demonio. Havvi chi crede essere provenuto
un tale attentato da quel tristo di
Teofilatto, che dianzi abbiam veduto
sotto il nome di Benedetto IX sulla cattedra
di san Pietro, il quale già deposto
era tuttavia vivente, per quanto consta
dalle parole dette dal santo papa Leone
IX prima di morire nell'anno precedente <span class="fnote">[Acta Sanctorum Bolland., in Vita S. Leonis
IX.]</span>.
Ma se sussiste ciò che si è
detto di sopra all'anno 1044 d'esso
Benedetto IX, sopra di lui non dovrebbe
cadere un tal sospetto. Che l'Augusto
Arrigo fosse in Firenze nel dì 6 di giugno
dell'anno presente, possiamo anche
provarlo colla conferma de' privilegii
de' canonici di Parma, da me pubblicata <span class="fnote">[Antiquit. Italic., Dissert. XXIII.]</span>,
e data <i>VIII idus junii, anno dominicae
Incarnationis MLV, Indictione VIII,
anno autem domni Heirici tercii regis,
imperatoris autem secundi, ordinationis
ejus XXVII, regni quidem XVI, imperii
vero VIIII. Actum vero Florentiae</i>. Accadde
in quest'anno il ritorno in Italia di
<i>Federigo</i> cardinale, cancelliere della Sede
apostolica, già spedito a Costantinopoli
dal santo papa Leone IX, dove con vigore
apostolico sostenne la dottrina della
Chiesa romana contra di Michele Cerulario,
principale autore di un deplorabile
<span class="pagenum" id="Page_273">[273]</span>
scisma <span class="fnote">[Leo Ostiensis, Chron., lib. 2, cap. 89.]</span>. Fama corse ch'egli portasse
da quella corte un gran tesoro, ed avvertitone
l'imperadore Arrigo, per sospetto
che Federigo, siccome fratello di
Gotifredo duca di Lorena, cioè di una
persona odiata non poco da esso augusto,
avesse tramata col greco imperadore
qualche lega in pregiudizio dell'imperio
germanico, scrisse al papa di prenderlo
e cacciarlo in prigione. Ne fu segretamente
avvertito Federigo, e, per sottrarsi
alla persecuzione d'Arrigo, corse al monistero
di Monte Casino, e quivi si fece
monaco. Leone ostiense, autore di questo
racconto, avea detto nel capitolo
precedente che Federigo in passando
pel territorio teatino o sia di Chieti, <i>Trasmondo
conte</i> di quella città l'avea spogliato
di quanto egli portava seco, lasciandolo
poi in libertà, con grave scandalo
ed ingiuria della sede apostolica.
Aggiugne il suddetto Ostiense <span class="fnote">[Idem, ibid., lib. 2, cap. 92 et 94.]</span>, che
essendo mancato di Vita <i>Richerio abbate</i>
di Monte Casino, in suo luogo fu eletto
dai monaci un di loro appellato Pietro.
Se l'ebbe a male papa Vittore II, il quale
per altro amava poco i monaci, e ne fece
gran querela, perchè senza sua saputa
avessero eletto un abbate. Mandò apposta
colà <i>Umberto</i> vescovo e cardinale
con ordine di adoperar le scomuniche;
<i>ita ad subjugandam sibi violenter abbatiam
animum papa intenderat: quum
numquam aliquis ante illum romanorum
pontificum hoc attemptaverit; sed libera
ab initio permanente, abbatis quidem electio
monachis, papae vero sacratio tantummodo
pertinuerit</i>. Furono perciò in
armi i sudditi della badia; ma non finì
la faccenda, che Pietro eletto abbate
rinunziò a quella dignità nell'anno 1057,
siccome vedremo.
</p>

<p>
Se si ha a credere a Lamberto da
Scafnaburgo <span class="fnote">[Lambertus Schafnaburgensis, in Chron.]</span>, l'Augusto Arrigo aveva,
almeno in apparenza, mostrato di accettar
<span class="pagenum" id="Page_274">[274]</span>
le scuse e proteste d'esso Goffredo,
per timore specialmente ch'egli, unendosi
coi Normanni, non isconvolgesse tutta
l'Italia. Tuttavia essendosi ritirato Goffredo
in Lorena, mal soddisfatto al vedere
ritenuta dall'imperadore Beatrice sua
moglie, concepì Arrigo dei sospetti ch'egli
potesse tentar delle nuove ribellioni, ed
in quest'anno appunto, secondo Sigeberto <span class="fnote">[Sigebertus, in Chronico.]</span>,
<i>Baldovino conte</i> di Fiandra <i>cum
Godefrido avunculum suum Fridericum
ducem intra Androverpum obsidet</i>. Perciò
Arrigo determinò di ritornare in Germania,
dappoichè l'Italia restava in una
buona calma. Era egli sul Ferrarese verso
il fine d'agosto, siccome consta dal
diploma da me dato alla luce <span class="fnote">[Antiquit. Italic., Dissert. LXVIII.]</span>, in cui
conferma al popolo di Ferrara i lor privilegii.
Le note cronologiche son queste:
<i>VIII kalendas septembris, anno dominicae
Incarnationis MLV, Indictione VIII, anno
autem domni Henrici tertii regis, imperatoris
autem secundi, ordinationis ejus XXVII,
regni quidem XVII, imperii vero VIIII.
Actum ad Pontem</i>: forse il <i>Ponte</i> oggidì
appellato di <i>Lagoscuro</i> sul Po. Nel dì 15
d'ottobre si truova lo stesso Augusto in
Mantova, dove spedisce un diploma in
favore de' canonici di Cremona colle suddette
note <span class="fnote">[Ibidem. Dissertat. IX et XIII.]</span>. Parimente in Verona nel
dì 11 di novembre ratificò i privilegii del
monistero di san Zenone, posto allora
fuori di quella città, con diploma da me
pubblicato altrove <span class="fnote">[Antichità Estensi, P. I, cap. 2.]</span>. Leggonsi ancora
tre placiti tenuti in questo anno da <i>Guntero</i>
cancelliere e messo dell'imperadore,
uno nel contado di Firenze presso il fiume
Arno, <i>in loco, qui nominatur Omiclo</i>,
nel dì 14 di giugno; il secondo <i>in civitate
Mantua in lobia soleriata, quae fuit marchionis
Bonifacii, XV kalendas novembris</i>;
il terzo nella villa di Volarno del contado
di Verona nel dì 15 di novembre. Per la
Baviera passò l'Augusto Arrigo a Turgau
negli Svizzeri, dove celebrò la festa del
<span class="pagenum" id="Page_275">[275]</span>
santo Natale <span class="fnote">[Continuator Hermanni Contracti, in Chron.]</span>, <i>ibique Othonis marchionis
filiam</i> (appellata <i>Berta</i>) <i>aequivoco suo
filio desponsavit</i>, cioè ad Arrigo IV, allora
fanciullo di pochi anni. Altri non è questo
<i>Ottone</i> marchese che il marchese di Susa,
cioè il marito di <i>Adelaide</i> celebre marchesana
di quelle contrade. Oltre ad altri
scrittori, Lamberto scafnaburgense <span class="fnote">[Lambertus Schafnaburgensis, in Chronico.]</span>
all'anno 1066 fa menzione delle nozze
d'esso Arrigo IV <i>et Berthae reginae filiae
Ottonis marchionis Italorum.</i> L'Annalista
sassone <span class="fnote">[Annalista Saxo apud Eccardum.]</span> la chiama <i>filiam Ottonis marchionis
de Italia, et Adeleidis, quae soror
erat comitis, qui agnominatus est de monte
Bardonis in Italia.</i> Quest'ultimo è una
favola. Appartiene ancora al presente
anno un avvenimento di grande importanza
per la nobilissima casa d'Este. Nel
suddetto diploma dato ai monaci di san
Zenone vien mentovato <i>Welpho gloriosus
dux</i>, cioè duca della Carintia, e marchese
della marca di Verona. L'autore della
Cronica di Weingart <span class="fnote">[Chronic. Weingart., tom. 1 Scriptor. Brunsvicens.]</span> e l'abbate urspergense <span class="fnote">[Conradus Abbas Urspergensis, in Chron.]</span>
raccontano che questo principe
essendo ito ad aspettare ne' prati di Roncaglia
l'imperadore, che vi si dovea trovare
in un giorno determinato, dopo
averlo aspettato indarno tre dì, impazientatosi,
fece alzar le bandiere colle sue
genti, e se ne tornò a casa. E tuttochè
per via trovasse l'imperadore che veniva,
nè per preghiere, nè per minacce vi
fu maniera di farlo tornare indietro. Mise
anche l'imperadore Arrigo una esorbitante
contribuzion di danaro a' Veronesi,
e la riscosse. Sopravvenne il duca Guelfo,
e, saputo un sì pesante aggravio imposto
a' suoi sudditi, fece tal fuoco presso
del medesimo Augusto, che l'obbligò
a rifondere quel danaro. Il Continuatore
di Ermanno Contratto scrive che Gebeardo
vescovo di Ratisbona, <i>et Welphus
dux licentiam repatriandi ab Italia impetraverunt,
militesque eorum, illis (ut ajunt)
<span class="pagenum" id="Page_276">[276]</span>
ignorantibus, contra imperatorem conjuraverunt.</i>
Ma in questo medesimo anno lo
stesso duca Guelfo III, giovane di spiriti
eccelsi, <i>suis, et omni populo flebili morte
praeventus, apud altorfense coenobium sepultus
est.</i> In lui ebbe fine la famosa ed
antichissima famiglia de' principi guelfi,
se non che fors'anche era in vita <i>Cunegonda</i>
sua sorella, moglie di <i>Alberto Azzo II</i>
marchese, progenitore de' principi
estensi. Da questo matrimonio era nato
un figliuolo appellato <i>Guelfo IV</i>. E contuttochè
i monaci di Weingart, ossia delle
vigne, in Altorf, prevalendosi del momento
felice della mortal malattia d'esso
Guelfo IV, l'avessero indotto a lasciar
tutti i suoi Stati e beni della Suevia, che
erano di grande estensione, al lor monistero;
pure <i>Ermengarda</i> madre di lui,
tuttavia vivente, chiamò in Germania il
nipote <i>Guelfo IV</i> figliuolo della figliuola
e del <i>marchese Azzo</i> e, fatto probabilmente
conoscere informe e nullo il testamento
del figliuolo, fece passare in
esso suo nipote tutta l'ampia eredità della
casa de' Guelfi. Ecco le parole dell'Urspergense:
<i>Mater ejusdem</i> (di Guelfo III duca)
<i>hanc distributionem fieri non permisit; sed
potius de Italia revocavit filium praefati
Azzonis nepotem suum Welphonem quartum,
eumque heredem omnium possessionum
ejusdem generis instituit.</i> Altrettanto
ha la Cronica di Weingart presso il Leibnizio.
È punto importante alla storia
dell'Italia e della Germania, perchè il
sangue de' principi estensi per mezzo di
questo principe si propagò e divenne, siccome
diremo, gloriosissimo in Germania,
discendendo per diritta linea da esso
<i>Guelfo IV</i> la reale ed elettoral casa di
Brunsvic, siccome da un altro figlio di
esso marchese Azzo la linea de' marchesi
d'Este. Quando mancasse di vita la suddetta
<i>Cunegonda</i>, moglie del marchese
Alberto Azzo, non l'ho potuto scoprire.
Ben so che fu seppellita nella badia della
Vangadizza presso all'Adigetto, posseduta
per più secoli dai monaci camaldolesi;
e il suo epitaffio, a me comunicato dal
<span class="pagenum" id="Page_277">[277]</span>
celebre letterato don Guido Grandi camaldolese,
fu già da me dato alla luce <span class="fnote">[Antiquit. Ital., Dissert. LI.]</span>.
Abbiamo dalla Cronica antica di Parma <span class="fnote">[Chron. Parmense, tom. 9 Rer. Ital.]</span>,
che quella città nel dì di san Lorenzo
di quest'anno restò da un terribil
incendio in gran parte consumata. Fu
anche guerra fra i Pisani e Lucchesi;
<i>Pisani vero vicerunt illos</i>, se crediamo
agli antichi Annali di Pisa <span class="fnote">[Annales Pisani, tom. 6 Rer. Ital.]</span>; e la battaglia
succedette in un luogo detto Vaccoli
presso di Lucca. Scrive ancora il
Dandolo <span class="fnote">[Dandul., in Chron., tom. 12 Rer. Ital.]</span> che riuscì a <i>Domenico Contareno</i>
doge di Venezia di riportare (probabilmente
in quest'anno) dall'imperadore
Arrigo la conferma de' patti antichi
col regno d'Italia.
</p>

<hr />
</div>

<div class="chapter">
<h2 class="hidden" id="MLVI">MLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Vittore</span> II papa 2.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 1.</td>
  </tr>
</table>

<p>
Desiderò l'<i>imperadore Arrigo</i> che <i>papa
Vittore</i> andasse a ritrovarlo in Germania,
e questi vi andò, ricevuto con sommo
onore in Goslaria <span class="fnote">[Continuator Hermanni Contracti, in Chron.
Sigebertus, in Chronico. Lambertus Schafnaburgensis,
in Chron. Marianus Scotus, in Chron.]</span>, dove insieme
celebrarono la festa della Natività di santa
Maria con pompa mirabile, perchè vi
intervennero quasi tutti i principi tedeschi,
sì ecclesiastici che secolari, e il patriarca
d'Aquileia. Ma quest'anno riuscì
ben funesto per varii disastri, cioè per la
morte di molti di que' principi, per la
carestia che afflisse non poco i popoli, per
gli affari della guerra che andavano alla
peggio, e per una dissensione col re di
Francia. Ne concepì l'Augusto Arrigo
non poca malinconia, dopo di che fu assalito
da una febbre perniciosa, che in
sette giorni il fece passare all'altra vita
nel dì 5 di ottobre, assistito specialmente
dalla presenza del romano pontefice. Era
egli in età di trentanove anni, nè mancò
<span class="pagenum" id="Page_278">[278]</span>
prima di morire di perdonare ad ognuno,
di restituire il maltolto, e di chiedere perdono
a tutti. Dodechino scrive <span class="fnote">[Dodechinus, in Chron., ann. 1106.]</span> che
egli <i>in jecore cervi mortem comederat</i>.
Forse allora corse il sospetto di veleno,
facile a nascere nelle morti immature
dei regnanti. Raccomandò egli a tutti i
principi, ma principalmente al sommo
pontefice Vittore, il piccolo suo figliuolo
<i>Arrigo IV</i> di età d'anni sei, mettendolo
sotto la protezione della Chiesa romana.
In fatti contribuì non poco il papa, affinchè
il re fanciullo fosse di nuovo eletto
e confermato re di Germania. La cura e
tutela di lui restò, col consiglio e consentimento
de' primati, appoggiata all'<i>imperadrice
Agnese</i>, principessa di molto senno
e di non minore pietà, che si diede ad
allevarlo con saggia e profittevol educazione.
Ma convien pure dirlo per tempo:
la morte troppo frettolosa di Arrigo III
e la minorità del re suo figliuolo furono
il principio d'immensi malanni sì in Italia
che in Germania, e di un orribile sconvolgimento
di cose, con essersi specialmente
sciolto il freno alle ingiustizie, alle
ribellioni, alle guerre civili. E qui comincia
il periodo di avvenimenti, che fecero
a poco a poco mutar faccia anche all'Italia,
siccome andremo vedendo. Per allora
la savia condotta dell'Augusta Agnese
impedì che non seguisse tumulto o novità
alcuna; ma non andò molto che, tolte
a lei le redini del governo, si scatenarono
i vizii, nè ci fu ritegno all'inondazion
de' mali e allo sconcerto dei regni.
Che Arrigo IV, per elezione o precedentemente
procurata dal padre, o dopo la
di lui morte ottenuta, cominciasse tosto,
benchè non coronato, a dominare in Italia,
si raccoglie da varii atti di giurisdizione
da lui esercitati in queste contrade.
Nell'anno presente <span class="fnote">[Antiquit. Ital., Dissert. XV.]</span>, <i>imperante domnus
Enricus filius quondam domni Chonradi
imperatoris anno decimo, die quartodecimo
mense genuarius, Indictione nona</i>,
Willa inclita contessa, <i>relicta quondam
<span class="pagenum" id="Page_279">[279]</span>
domni Ugo gloriosissimo, qui fuit dux et
marchio</i>, manomette Clariza figliuola di
Uberto da Castel Poderoso. Per quanto
io credo, quest'<i>Ugo duca</i> e marchese già
defunto era stato duca di Spoleti e marchese
della marca di Camerino, siccome
accennai all'anno 1028. Rapporta l'Ughelli <span class="fnote">[Ughell., Ital. Sacr., tom. I in Episc. Asculan.]</span>
all'anno presente un diploma
dato dal sopraddetto Arrigo imperadore
in favor di <i>Bernardo vescovo</i> d'Ascoli, le
cui note cronologiche affatto guaste son
tali: <i>Datum VI kalendas junii, anno dominicae
Incarnationis MLVI, Indictione IX,
anno domni Henrici tertii, ordinationis
ejus XXVIII, regni vero XVIII, imperii II</i>
(oppure <i>XI</i>). <i>Actum Florentiae</i>. Ma quel
diploma sarà dato nell'anno precedente
sul fine di maggio, allorchè Arrigo fu in
Firenze, e a tenore di ciò si debbono acconciar
quelle note.
</p>

<hr />
</div>

<div class="chapter">
<h2 class="hidden" id="MLVII">MLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Stefano IX</span> papa 1.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 2.</td>
  </tr>
</table>

<p>
Per tutto il verno si fermò il <i>papa
Vittore</i> in Germania <span class="fnote">[Lambertus Schafnaburgensis, in Chron.]</span>, ed insieme col
fanciullo <i>re Arrigo IV</i> solennizzò la festa
del santo Natale in Ratisbona. Opera sua
fu, per testimonianza di Sigeberto <span class="fnote">[Sigebertus, in Chron.]</span>, che
nel presente anno <i>Baldovino conte</i> di
Fiandra e <i>Goffredo duca</i> di Lorena comparissero
ad una gran dieta tenuta in Colonia,
e quivi fossero rimessi in grazia
del re e dell'imperadrice lor madre. In
tale occasione Goffredo <span class="fnote">[Albericus Monachus, in Chronico.]</span> liberamente
riebbe la <i>duchessa Beatrice</i> sua moglie,
e con esso lei se ne tornò al governo
della Toscana e degli altri Stati d'Italia.
Anche il pontefice Vittore II, dopo avere
colla sua prudenza messo qualche buon
sesto alla quiete della Germania, sen
venne in Italia. Da una lettera a lui scritta
<span class="pagenum" id="Page_280">[280]</span>
da san Pier Damiano <span class="fnote">[Petrus Damian., lib. 1, Epist. 5.]</span> si raccoglie che
esso papa portò seco un'ampia autorità
e plenipotenza per regolar gli affari del
regno italico, e mantenerlo alla divozione
del piccolo re Arrigo. Introduce esso
Pier Damiano Cristo Signor nostro a parlargli
così: <i>Ego te quasi patrem imperatoris
esse constitui</i>, ec. <i>Ego claves totius
universalis Ecclesiae meae tuis manibus
tradidi</i>, ec. <i>Et si pauca sunt ista, etiam
monarchias addidi. Immo sublato rege de
medio, totius imperii vacantis tibi jura
permisi.</i> Prima ancora, cioè nell'anno
precedente, e vivente l'Augusto Arrigo,
era ad esso papa raccomandato e commesso
il governo d'Italia. In pruova di
ciò resta un atto pubblicato dall'Ughelli <span class="fnote">[Ughell., Ital. Sacr., tom. 5 Append. Episcop.
Ascol.]</span>,
cioè un placito tenuto da esso papa
Vittore II <i>in comitatu aprutiensi ante castrum
de la Vitice, ab Incarnatione Domini
nostri Jesu Christi anni sunt millesimi
quinquagesimi sexti, et dies istius</i>
(parola scorretta) <i>et mensis julius per
Indictione nona.</i> Quivi egli è chiamato
<i>Victorius sedis apostolicae praesul urbis
Romae Dei gratia Italiae egregius universali
PP. regimine successus, marcam
firmanam et ducatum spoletinum.</i> Non furono
copiate colla dovuta attenzione queste
parole, ma assai trasparisce ch'esso
papa avea il governo o di tutta l'Italia,
o almeno della marca di Fermo e del
ducato di Spoleti. Ed acciocchè si conosca
chi fosse tuttavia il sovrano di quegli
stati, si osservi che il papa <i>fecit mittere
bandum de parte regis Henrici, et de sua
parte</i>, ec., <i>ut si qui rebellis aut contemptor
extiterit</i>, ec., <i>sciat se compositurum
ad partem camerae regis libras quinquaginta,
et ad partem camerae suae alias
quinquaginta libras, etc.</i> Già si accennò
che nell'anno 1055 <i>Federigo</i> fratello del
duca Goffredo avea vestito l'abito monastico
in Monte Casino. Era venuto
papa Vittore a Firenze, colà invitato dal
duca; e, per attestato di Leone
<span class="pagenum" id="Page_281">[281]</span>
ostiense <span class="fnote">[Leo Ostiensis, lib. 2, cap. 94.]</span>, Federigo, che più non avea paura
del defunto imperadore, si portò anche
egli a Firenze, per far le sue doglianze
contro di <i>Trasmondo conte</i> di Chieti, da
cui era stato empiamente svaligiato nel
suo ritorno da Costantinopoli. Trasmondo
fu scomunicato dal papa, e, per ottener
l'assoluzione, restituì non solo tutto
il rapito, ma ancora il castello di Frisa,
già lasciato al monistero casinese dalla
di lui moglie. Quindi fu mossa lite contra
di <i>Pietro</i> eletto abbate d'esso monistero,
e spedito colà <i>Umberto cardinale</i> per
esaminar l'elezione di lui. Avendo egli
rinunziato, i voti dei monaci, probabilmente
per insinuazione dello stesso cardinale,
si unirono ad eleggere il suddetto
<i>Federigo</i>, personaggio per altro degnissimo
di quel ministero, perchè dotato di
religiosa perfezione e di singolari virtù.
Nè mancò il duca Goffredo di procacciargli
anche dei più splendidi onori. In
effetto il papa nelle quattro tempora di
giugno creò esso Federigo cardinale del
titolo di san Grisogono, confermando
nello stesso tempo a lui il grado di abbate,
e alla badia casinese tutti i suoi privilegii
con bolla pubblicata dal padre
Mabillone <span class="fnote">[Mabillon., in Annal. Benedictin., tom. 4 in
Append.]</span>.
</p>

<p>
Fra poco si partì alla volta di Roma
il novello porporato per quivi prendere
il possesso della sua chiesa titolare, quando
eccoti, pochi giorni dopo il suo arrivo,
colà giugnervi anche <i>Bonifazio</i>, <i>cardinale</i>
e vescovo d'Albano, colla nuova che <i>papa
Vittore</i> era mancato di vita in Firenze
nel dì 28 di giugno. Cominciarono dunque
i Romani a trattar dell'elezione del
successore, e nel dì 2 d'agosto con voti
unanimi del clero e popolo restò eletto il
medesimo <i>cardinal Federigo</i>, che assunse
il nome di <i>Stefano IX</i>, perchè correva in
quel dì la festa di santo Stefano papa e
martire. Lamberto da Scafnaburgo <span class="fnote">[Lambertus Schafnaburgensis, in Chron.]</span>
notò come cosa considerabile l'unione
<span class="pagenum" id="Page_282">[282]</span>
ed allegria de' Romani in tal congiuntura,
con dire: <i>Nec quisquam sane multis
retro annis laetioribus suffragiis, majore
omnium exspectatione, ad regimen processerat
romanae Ecclesiae.</i> Applicossi tosto
questo zelantissimo papa alla riforma
della disciplina ecclesiastica con tenere
più di un concilio, dove condannò i maritaggi
de' preti latini, le nozze illecite,
le simonie ed altri pubblici e comuni disordini
di que' corrotti secoli. Per la festa
di santo Andrea si portò a Monte Casino,
dove con tutto vigore cercò di svellere
l'abuso de' monaci proprietarii. Tornato
a Roma, <i>quum romana febre jamdudum
langueret</i>, s'aggravò talmente il suo
male circa la festa del santo Natale, che
credette d'essere giunto al fine de' suoi
giorni. Allora fu che, col consiglio dei
priori, elesse abbate di Monte Casino
<i>Desiderio</i>, uomo incomparabile, ed uno
dei più splendidi ornamenti di quel sacro
luogo, con dichiararlo anche suo nunzio
alla corte dell'imperadore d'Oriente,
inviandolo colà insieme con <i>Stefano cardinale</i>
e <i>Mainardo</i>, poscia vescovo di Selva
Candida. Abbiamo da Romoaldo salernitano <span class="fnote">[Romualdus Salern., Chron., tom. 7 Rer. Ital.]</span>
che in quest'anno terminò
i suoi giorni <i>Goffredo conte</i> de' Normanni,
lasciando per suo successore <i>Bagelardo</i>
ossia <i>Abailardo</i> suo figliuolo, valoroso
milite. Ma <i>Roberto Guiscardo</i> fratello di
Goffredo, la cui ambizione non conobbe
mai limiti, s'impadronì di tutti i di lui
Stati, e ne cacciò il nipote. Questo <i>Goffredo</i>,
il cui nome è alterato nel testo di
Romoaldo, altro non è che <i>Unfredo</i> conte
e capo dei Normanni in Puglia, del
quale abbiam favellato più volte in addietro.
La sua morte è riferita all'anno
precedente da Lupo Protospata <span class="fnote">[Lupus Protospata, in Chronico.]</span>. Guglielmo
Pugliese aggiugne <span class="fnote">[Guilielmus Apulus, lib. 2 Poem.]</span> che Roberto
Guiscardo, dopo i funerali del fratello,
</p>

<div class="poem">
<p><i>Ad Calabros rediit, Cariati protinus urbem</i></p>
<p><i>Obsidet, hac capta reliquas ut terreret urbes.</i></p>
</div>

<p>
<span class="pagenum" id="Page_283">[283]</span>
Quest'assedio appartiene all'anno
seguente. Nel presente <span class="fnote">[Lambertus Schafnaburgensis, in Chron.]</span> cominciarono
i baroni della Sassonia, siccome mal
soddisfatti del defunto imperadore Arrigo,
a macchinare delle novità contra del
di lui figliuolo <i>Arrigo</i>. Accolsero con
grande ansietà <i>Ottone</i> fratello di <i>Guglielmo
marchese</i>, e trattarono infino di alzar
lui al trono, e di levar di vita il re fanciullo.
Diedesi principio alla sollevazione;
ma, rimasto estinto in un incontro il suddetto
Ottone, per allora si quetò il tumulto,
e continuò nell'animo de' Sassoni la
medesima avversione ad Arrigo IV. In
quest'anno ancora il nuovo papa Stefano
ben conoscente della rara virtù e letteratura
di <i>Pier Damiano</i>, dall'eremo il
chiamò a Roma, e l'alzò al grado di cardinale
e di vescovo d'Ostia <span class="fnote">[Johann. Laudensis, in Vit. S. Petri Damian.,
cap. 6.]</span>. Ripugnò
forte ad accettar queste dignità il santo
monaco, con resistere finchè potè alle
preghiere d'esso papa e di molti vescovi;
ma l'intimazione della scomunica, se non
ubbidiva, quella fu che in fine l'espugnò.
Provvide ancora esso pontefice la Chiesa
vacante di Lucca di un vescovo, che poi
divenne celebre, cioè di <i>Anselmo da Badagio</i>
milanese, il qual poscia nella sedia
di san Pietro fu chiamato <i>Alessandro II</i>.
Circa quest'anno parimente ebbe cominciamento
lo scisma del clero di Milano,
di cui parleremo negli anni seguenti. Una
bolla del suddetto pontefice, data non già
nell'anno 1058, ma bensì nel presente
1057, fu da me pubblicata <span class="fnote">[Antiquit. Ital., Dissert. LXX.]</span>, in cui determina
che gli ecclesiastici non sieno tirati
al foro secolare, nè sieno loro imposte
gravezze dai laici. Le note son queste:
<i>Datum Romae per manum Humberti
sanctae ecclesiae Silvae Candidae episcopi
et bibliothecarii sanctae romanae et
apostolicae Sedis, anno pontificatus domni
Stephani noni papae primo, XV kalendas
novembris, Indictione undecima</i>, cominciata
nel settembre. A quest'atto intervennero
<span class="pagenum" id="Page_284">[284]</span>
<i>Anselmo</i> vescovo di Lucca, <i>Benedetto</i>
vescovo di Veletri, <i>Bonifazio</i> vescovo
d'Albano, <i>Umberto</i> vescovo di Selva
Candida, <i>Pietro</i> vescovo lavicano, ed
<i>Ildebrando</i> cardinale suddiacono della
santa romana Chiesa.
</p>

<hr />
</div>

<div class="chapter">
<h2 class="hidden" id="MLVIII">MLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLVIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Benedetto</span> IX papa 1.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 3.</td>
  </tr>
</table>

<p>
Se avesse Dio conceduta più lunga
vita al pontefice <i>Stefano IX</i>, potevano
aspettarsi da lui di grandi imprese non
meno di pietà che di politica. Racconta
Leone marsicano <span class="fnote">[Leo Ostiensis, lib. 2, cap. 99.]</span> ch'egli mandò ordine
a Monte Casino di portare con gran
fretta e di nascosto a Roma tutto il tesoro
di quel sacro luogo in oro ed argento,
promettendo in breve di rifare il danno
e con usura. Il motivo di tale novità era
ignoto; ma fu creduto ch'egli fosse dietro
a mettere nel capo del duca Goffredo
suo fratello le corone del regno d'Italia
e del romano imperio. <i>Disponebat autem
fratri suo duci Gotifredo apud Tusciam in
colloquio jungi, eique, ut ferebatur, imperialem
coronam largiri; demum vero ad
Normannos Italia expellendos, qui maximo
illi odio erant, una cum eo reverti.</i>
Ma l'uomo propone e Dio dispone. Non
ebbe egli tempo da effettuar questo disegno,
il quale, se pure è vero, avrebbe
portato una gran taccia al nome suo
presso la nazione germanica, ma sarebbe
forse stato la salute dell'Italia, con risparmiarle
tanti sconcerti che poscia
avvennero per cagione di un re fanciullo
allora e poi carico di vizii. Fu portato
al papa il tesoro casinense, ma ben mal
volentieri, dai monaci. Una visione raccontata
al papa, e gli scrupoli insorti nella
di lui delicata coscienza, furono cagione
ch'egli ordinasse che tutto quell'oro
ed argento fosse ricondotto al suo
monistero. Maggiormente intanto si aggravava
la di lui malattia; e però, unito
<span class="pagenum" id="Page_285">[285]</span>
il clero e popolo romano, l'obbligò a
promettere che, in caso di sua morte, non
passerebbono all'elezione del nuovo papa
finchè non fosse tornato di Germania
<i>Ildebrando cardinale</i> suddiacono della
Chiesa romana, e abbate di san Paolo,
chiamato da Lamberto <span class="fnote">[Lambertus Schafnaburgensis, in Chron.]</span> <i>vir et eloquentia
et sacrarum literarum eruditione valde
admirandus</i>. Era questi stato inviato
per comun parere da Roma all'<i>imperadrice
Agnese</i> per gli affari e bisogni occorrenti
di questi pericolosi tempi. Andossene
poi il pontefice Stefano a Firenze
in Toscana a trovare il fratello, e vi trovò
anche la morte, che il portò a miglior
vita nel dì 29 di marzo, assistito nella
malattia dal santo abbate di Clugnì <i>Ugo</i>.
Dio onorò la sua sepoltura con varii miracoli.
A questa nuova il popolo romano,
che non s'era mai saputo accomodare
ad aver pontefici tedeschi, e specialmente
eletti dall'imperadore, tuttochè i cinque
ultimi venuti di colà fossero stati
personaggi santi, o almeno assai benemeriti
della Chiesa romana, fece tosto un
gran broglio per creare un papa romano.
Gregorio figliuolo d'Alberico, conte tuscolano
ossia di Frascati, unito con altri
potenti di Roma <span class="fnote">[Leo Ostiensis, lib. 2, cap. 101.]</span>, e guadagnata con
danari buona parte del clero e popolo,
corse in tempo di notte con assai gente
armata alla chiesa, e quivi tumultuariamente
fece eleggere papa <i>Giovanni vescovo</i>
di Veletri, soprannominato poi <i>Mincio</i>
(parola forse tratta dal franzese <i>mince</i>,
che significava <i>leggiere</i> e <i>balordo</i>, e potè
dar l'origine alla parola oggidì usata di
<i>mincione</i>, <i>minchione</i>), il quale assunse il
nome di <i>Benedetto X</i>. Era uomo privo
affatto di lettere, per attestato di san Pier
Damiano. A questa sregolata elezione,
contraria ai sacri canoni, e fatta anche
senza il consentimento della corte germanica,
cioè contra del giuramento intorno
a ciò prestato al defunto imperadore Arrigo
III, e contra del forte divieto fatto
dall'ultimo defunto papa Stefano IX: a
<span class="pagenum" id="Page_286">[286]</span>
questa elezione, dissi, con tutto vigore si
oppose il suddetto san Pier Damiano vescovo
d'Ostia cogli altri cardinali. Protestarono,
intimarono scomuniche; ma indarno
tutto. Furono essi astretti a fuggirsene
e a nascondersi per timor della
vita; e il popolo, giacchè non si potea
avere il vescovo ostiense, a cui apparteneva
la consecrazione del nuovo pontefice,
per forza obbligò l'arciprete d'Ostia,
uomo ignorante, a consecrare questo illegittimo
e simoniaco papa: cosa anche
essa affatto ripugnante alla disciplina
della Chiesa.
</p>

<p>
Giunto in Germania l'avviso della
morte del papa, e nello stesso tempo
quel della novità commessa in Roma,
non tardò l'imperadrice Agnese a rimandare
in Italia il cardinale Ildebrando con
ordine di andar di concerto col duca
Gotifredo per provvedere a questi disordini.
Intanto arrivò a quella corte, per
attestato di Lamberto, un'ambasceria di
que' Romani che non aveano acconsentito
all'intrusione di Mincio, rappresentandosi
pronti ad osservare verso il re
figliuolo quella fedeltà che aveano mantenuta
verso l'Augusto suo padre, e pregando
caldamente il re di mandar loro quel
papa che gli piacesse, perchè ognuno abborriva
l'intruso. Si trattò dunque di
eleggere un pontefice legittimo, e s'accordarono
insieme nella città di Siena,
dove fu celebrato un concilio, i primati
tanto romani che tedeschi <span class="fnote">[Cardinal. Aragon., in Vita Nicolai II, Par. I,
tom. 3 Rerum Italicarum.]</span>, per alzare
al trono pontifizio <i>Gherardo vescovo</i> di
Firenze, di nascita borgognone, personaggio
per senno e per ottimi costumi
degno di sì sublime dignità. Si attese nel
rimanente dell'anno a preparar la forza,
e a far negoziati per atterrar l'usurpatore
della cattedra di san Pietro: il che,
ebbe compimento nell'anno seguente,
siccome diremo. Nel presente, per testimonianza
del Malaterra <span class="fnote">[Gaufrid. Malaterra, Hist., lib. 1, cap. 30.]</span>, fu nella Calabria
una terribil carestia e mortalità. Era
<span class="pagenum" id="Page_287">[287]</span>
già venuto in Italia <i>Ruggieri</i>, minor fratello
di <i>Roberto Guiscardo</i>, giovane che
per valore, per eloquenza, per accortezza
non avea pari. Si diede anch'egli, col
consenso del fratello, a far delle conquiste
nella Calabria, la metà della qual provincia
gli fu o promessa o conceduta da
esso Roberto. In quest'anno ancora il
medesimo Roberto, vedendosi salito in
tanta potenza, sdegnò d'aver più per moglie
<i>Alberada</i>, che gli avea partorito un
figliuolo appellato <i>Marco</i>, e con altro nome
<i>Boamondo</i>, principe che divenne col tempo
assai celebre e glorioso. Trovate perciò
ragioni o pretesti di parentela, la ripudiò;
ed ansioso di nozze più illustri, prese per
moglie <i>Sigelgaita</i> figliuola del defunto
Guaimario IV principe di Salerno. Ma
Guglielmo Pugliese <span class="fnote">[Guillelmus Apulus, lib. 2 Poem.]</span> riferisce all'anno
seguente queste nozze, alle quali a tutta
prima <i>Gisolfo II</i>, allora principe regnante
di Salerno, e fratello di Sigelgaita, si mostrò
renitente; ma poi condiscese, per non
tirarsi addosso la nimicizia di quella fiera
nazione, e perchè guadagnò nel contratto
alcune castella. In quest'anno <i>V idus
junii, Indictione XI</i>, dimorando in Firenze
il duca Gotifredo, accordò ai canonici di
Arezzo la sua protezione <span class="fnote">[Antiquit. Italic., Dissert. XVII.]</span>. Diedero unitamente
tal privilegio<i> Gottifredus divina
favente clementia dux et marchio, et Beatrix
ejus conjux</i>. Parimente il medesimo
duca <i>XVI kalendas januarii, Indictione XII</i>,
cioè ai dì 17 di dicembre dell'anno presente,
mentre risedeva in giudizio <i>intus casa,
quae est sala de palatio de civitate lucense</i>,
confermò ad <i>Anselmo vescovo</i> di Lucca,
che fu poi papa <i>Alessandro II</i>, la chiesa
di santo Alessandro, <i>et misit bannum domni
imperatoris</i> (benchè non per anche Arrigo
IV godesse questo titolo)<i> super eodem
Anselmo episcopus</i>, per maggior sicurezza
di lui.
</p>

<p>
<span class="pagenum" id="Page_288">[288]</span>
</p>

<hr />
</div>

<div class="chapter">
<h2 class="hidden" id="MLIX">MLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Niccolò</span> II papa 1.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 4.</td>
  </tr>
</table>

<p>
Sul principio di quest'anno il nuovo
eletto pontefice, che assunse poscia il nome
di <i>Niccolò II</i>, s'inviò da Firenze
alla volta di Roma, fiancheggiato dalle
milizie di <i>Goffredo duca</i> di Lorena e Toscana,
principe allora potentissimo in
Italia. Fermossi a Sutri, perchè la possanza
de' conti di Tuscolano era grande
nella città. Quivi raunò un concilio di
vescovi per trattare della deposizion di
Mincio, ossia di <i>Benedetto X</i> falso pontefice <span class="fnote">[Cardinal. Aragon., in Vita Nicolai II, Par. I,
tom. 3 Rerum Italicarum.]</span>.
Non aspettò Mincio la forza,
ma spontaneamente depose le insegne
pontificali, e si ritirò alla propria casa.
Ciò inteso, l'eletto papa Niccolò, tenuto
consiglio coi cardinali, senza accompagnamento
di soldatesche e con tutta
umiltà entrò in Roma, dove, accolto onorevolmente
dal clero e popolo, fu intronizzato:
dal qual tempo ha principio
l'epoca del suo pontificato. Da lì poscia
a pochi giorni si presentò a' suoi piedi
Mincio, chiedendo perdono, con allegar
per iscusa che gli era stata usata violenza,
confessando nondimeno il suo fallo
per aver mancato al giuramento. In pena
del suo reato restò degradato dall'ordine
episcopale e sacerdotale, e confinato in
santa Maria Maggiore. Fece poscia papa
Niccolò un viaggio nella marca di Camerino
sul principio di quaresima, e in tal
occasione creò cardinale <i>Desiderio</i>, insigne
abbate di Monte Casino. Trovossi il
medesimo papa in Spoleti <i>VI nonas martii</i>,
e quivi confermò i privilegii al monistero
del Volturno <span class="fnote">[Chron. Vulturnense, P. II, tom. 1 Rer. Ital.]</span>. Era egli <i>VIII idus
martii</i> in Osimo, dove fece la suddetta
grazia a Monte Casino. Raunò un numeroso
concilio di cento tredici vescovi
<span class="pagenum" id="Page_289">[289]</span>
nella basilica lateranense <span class="fnote">[Tom. 9 Concilior. Labbe, pag. 1099.]</span>, correndo
il mese d'aprile, in cui fu stabilito un
salutevol decreto intorno all'elezione dei
romani pontefici, da farsi in Roma principalmente
da' cardinali, e poi dal restante
clero e popolo, <i>salvo debito honore et reverentia
dilecti filii nostri Henrici, qui impraesentiarum
rex habetur, et futurus
imperator, Deo concedente, speratur, sicut
jam concessimus, et successoribus illius,
qui ab apostolica Sede personaliter hoc
jus impetraverint.</i> Nella Cronica del monistero
di Farfa <span class="fnote">[Chron. Farfens. P. II, tom. 2 Rer. Ital.]</span>, da me data alla luce,
si legge questo decreto più copioso che
nella raccolta de' concilii, perchè v'ha il
catalogo di tutti i cardinali e vescovi assistenti
al medesimo concilio. E qui si legge
qualche giunta allo suddette parole: cioè
<i>sicut jam mediante ejus nuntio Longobardiae
cancellario W. concessimus, et successorum
illius, qui ab hac apostolica sede
personaliter hoc jus impetraverint, ad consensum
novae electionis accedant.</i> Quel
cancelliere dovrebbe essere <i>Wibertus</i>, cioè
<i>Giberto</i>, che fu poi arcivescovo di Ravenna
ed antipapa, ma che non era già allora
arcivescovo di Ravenna, in guisa che quel
<i>Wibertus archiepiscopus</i>, che si legge nelle
sottoscrizioni, sarà arcivescovo d'altra
chiesa, se pur quel nome non è scorretto.
Forse ivi era scritto <i>Wido</i>, cioè <i>Guido</i> arcivescovo
di Milano. In questa maniera il
papa rimise ne' termini dell'antica consuetudine,
da noi per più secoli osservata,
l'elezion de' romani pontefici, confermandola
ai cardinali e al clero e popolo
romano, ma con riserbarne l'approvazione
al regnante imperadore, prima di consecrarlo.
Prevalendosi inoltre della minorità
del re Arrigo, fece diventar questo un
privilegio personale, accordato dalla santa
sede all'imperadore: il che non s'udì mai
in addietro. E i Greci e i Franchi e i Tedeschi
Augusti fin qui aveano sostenuto che
questa fosse una prerogativa dell'alto loro
dominio in Roma, e in concedere gli Stati
al romano pontefice si riserbavano per
<span class="pagenum" id="Page_290">[290]</span>
patto questo da lor preteso diritto. Non
potea però pretenderlo Arrigo IV, perchè
fin qui egli non era imperadore. Vero è
che vedremo da qui a non molto che fu
rivocato anche questo medesimo decreto
di papa Niccolò II. In esso concilio romano
Berengario abiurò per la prima volta
la sua eresia, e furono proibite non meno
le simonie che i matrimonii ossia i concubinati
dei preti. Abbiamo dalla Vita
di questo pontefice <span class="fnote">[Cardin. de Aragon., P. I, tom. 3 Rer. Ital.]</span>, raccolta dal cardinale
Niccolò d'Aragona, che i Normanni
gli spedirono ambasciatori con pregarlo
di venire in Puglia, promettendogli ogni
soddisfazione. V'andò in fatti papa Niccolò
dopo le feste di Pasqua, e, per attestato
di Leone Ostiense <span class="fnote">[Leo Ostiensis, lib. 3, cap. 13.]</span> e di Guglielmo
Pugliese <span class="fnote">[Guillelmus Apulus, lib. 2 Poem.]</span>, celebrò un concilio nella
città di Melfi in Puglia, e non già in Amalfi,
come han supposto alcuni,
</p>

<div class="poem">
<p><i>Praesulibus centum jus ad synodale vocatis.</i></p>
<p><i>Namque sacerdotes, levitae, clericus omnis</i></p>
<p><i>Hac regione palam se conjugio sociabant.</i></p>
</div>

<p>
Intervenne a quel concilio anche
<i>Riccardo I</i> conte d'Aversa, che poi fu
principe di Capua coll'espulsione di <i>Landolfo V</i>.
Questi era di nazione normanna,
e cognato di <i>Roberto Guiscardo</i> mercè del
matrimonio contratto con Fridesinna di
lui sorella. Passò il papa a Benevento, e
fuori di quella città sul principio d'agosto
tenne un altro concilio, di cui si vede
fatta menzione nella Cronica suddetta
del monistero di Volturno. Fra gli altri
che vi si trovarono, si conta <i>Ildebrando
cardinale</i> suddiacono. Ma dopo questo
concilio egli ci comparisce davanti promosso
a più alto grado, cioè creato cardinale
arcidiacono della santa romana
Chiesa. In una bolla spedita dal medesimo
papa Niccolò II nel dì 14 di ottobre
del presente anno in favore del monistero
di s. Pietro di Perugia, e pubblicata
dal padre Margarino <span class="fnote">[Bullarium Casinense, tom. 2, Constit. CI.]</span>, egli si sottoscrive:
<span class="pagenum" id="Page_291">[291]</span>
<i>Hildebrandus qualiscumque archidiaconus
sanctae romanae Ecclesiae</i>.
</p>

<p>
Dopo questi concilii attese il vigilantissimo
papa a stabilire un accomodamento
coi Normanni. In vece di volerli nemici,
da uomo saggio se li fece amici; e il
tempo mostrò i frutti del suo senno,
perchè i Normanni divennero lo scudo
de' romani pontefici, e li sostennero in
più occasioni, e li misero in piena libertà
e indipendenza dagl'imperadori.
Concedette dunque papa Niccolò in feudo
a Roberto Guiscardo gli Stati da lui
conquistati in Puglia e Calabria, e il
resto che si potesse da lui conquistare
non solo in quelle contrade, ma anche
in Sicilia, dandogli il titolo di <i>duca di
Puglia, Calabria e Sicilia.</i> Guglielmo Pugliese
anch'egli scrive:
</p>

<div class="poem">
<p><i>Robertum donat Nicolaus honore ducali;</i></p>
</div>

<p>
notizie nondimeno che è difficile d'accordarle
con Leone Ostiense <span class="fnote">[Leo Ostiensis, lib. 3, cap. 16.]</span>, il quale
lasciò scritto che Roberto, dopo la presa
della città di Reggio in Calabria, <i>ex tunc
coepit dux appellari</i>. Anche il Malaterra
scrisse lo stesso. Reggio fu presa solamente
nell'anno 1060. Comunque sia,
vien riferito dal cardinal Baronio <span class="fnote">[Baron., in Annal. ad hunc annum.]</span> il
giuramento di fedeltà ch'esso Roberto
prestò al suddetto pontefice, con obbligarsi
di pagare ogni anno alla santa Sede
dodici denari di moneta pavese per ogni
paio di buoi. Cercano alcuni con qual
titolo papa Nicolao desse tale investitura
ai Normanni, che fu la primordiale del
regno appellato oggidì di Napoli, e v'aggiugnesse
anche la Sicilia, su cui conservavano
il lor diritto i greci imperadori.
Certo è che in questi tempi si facea
molto valere la donazion di Costantino,
nata, per quanto si può credere, nel secolo
ottavo dell'era nostra volgare. Nè
forse per l'ignoranza d'allora alcuno
s'accorgeva ch'ella fosse un documento
apocrifo, talmente che s. Leone IX papa
<span class="pagenum" id="Page_292">[292]</span>
nella lunga lettera scritta a Michele Cerulario
patriarca di Costantinopoli nell'anno
1053 <span class="fnote">[Leo IX, Epist. I, tom. 9 Concilior. Labbe.]</span>, cioè pochi anni prima,
la produsse quasi tutta, e massimamente
quelle parole: <i>Tam palatium nostrum,
quam romanam urbem, et omnes Italiae,
seu occidentalium regionum provincias,
loca et civitates saepefato beatissimo
pontifici et patri nostro Silvestro universali
papae contradentes atque relinquentes,
ei vel successoribus ipsius pontificibus
potestatem et ditionem firmam imperiali
censura per hanc divalem jussionem et
pragmaticum constitutum decernimus desponendo,
atque juri sanctae romanae
Ecclesiae concedimus permansura</i>. Fece
anche gran caso di tal donazione alcuni
anni dappoi san Pier Damiano in un suo
dialogo <span class="fnote">[Petrus Damian., Opusc. 4.]</span>. Non c'è ora persona dotta
che non sappia essere quella una fattura
de' secoli posteriori; ma nol sapeano,
nè se n'accorgeano i Romani di questi
tempi. Sembra ancora che circa questi
medesimi tempi fossero dati fuori con
delle giunte i diplomi di Lodovico Pio,
di Ottone I e di Arrigo I Augusti in favore
della Chiesa romana, dove è parlato
di Benevento, della Calabria, della Sicilia
e d'altri paesi, coerentemente agl'interessi
di questi tempi, ma con discordia
da quei de' secoli precedenti. Potrebbesi
credere che su tali fondamenti si piantasse
il principio dei diritti che da allora
fin qua, cioè per tanti secoli, gode la
Sede apostolica sopra le due Sicilie, nelle
quali ha stabilito una sì autentica e giusta
sovranità e prescrizione, contra di
cui non si può allegare ragione alcuna.
Oltre di che, può anche darsi che non
mancassero al pontefice Niccolò II altre
più sussistenti ragioni di dedizione spontanea,
e di cessione anche dalla parte
dell'imperio. Certamente, per attestato
del Continuatore di Ermanno Contratto <span class="fnote">[Continuator, Hermanni Contrac., in Chron.]</span>,
Arrigo II imperadore avea conceduto
al santo papa Leone IX <i>pleraque in
<span class="pagenum" id="Page_293">[293]</span>
ultra romanis partibus ad suum jus pertinentia
pro cisalpinis in concambium
datis.</i> Comunque sia, noi sappiamo da
san Pier Damiano <span class="fnote">[Petrus Damian., Opuscul. 4.]</span> che la corte germanica
con assai vescovi nel conciliabolo
di Basilea, dappoichè passò a miglior
vita papa Niccolò II, cassò <i>omnia quae
ab eo fuerunt statuta</i>; e perciò resta luogo
di dubitare che in Germania fosse
disapprovato questo fatto di papa Niccolò.
Diede anche lo stesso pontefice
l'investitura di Capua e del suo principato
a <i>Riccardo I</i> <span class="fnote">[Leo Ostiens., in Chron. lib. 3.]</span> cognato di Roberto
Guiscardo, tuttochè non ne fosse per
anche in possesso. Ciò fatto, perchè non
potea sofferire il magnanimo papa che i
capitani e potenti romani, e massimamente
i conti di Tuscolo, ossieno Tuscolani,
avessero occupato tanti beni patrimoniali
e Stati della Chiesa romana, con
tener anche in certa guisa come schiavi
i pontefici romani <span class="fnote">[Cardinal. de Aragon., in Vita Nicolai III.]</span>, cominciò a valersi
del flagello de' Normanni stessi per
mettere in dovere que' nobili suoi ribelli.
Ritornato dunque a Roma, spedì un esercito
di quella gente masnadiera addosso
a Palestrina, a Tuscolo, ora Frascati,
a Nomento, a Galeria. Furono messi
a sacco tutti quei luoghi fino a Sutri,
e forzati que' nobili all'ubbidienza del
papa, e con ciò liberata Roma dalla lor
tirannia.
</p>

<p>
Abbiamo dal Continuatore d'Ermanno
Contratto <span class="fnote">[Continuator Hermanni Contracti, in Chron.]</span> che in quest'anno, <i>orto
inter Mediolanenses et Ticinenses bello,
multi ex utraque parte ceciderunt.</i> Di questa
guerra fece menzione Arnolfo storico
milanese <span class="fnote">[Arnulf., Hist. Mediolan., lib. 3, cap. 5 et 6.]</span> de' correnti tempi, con
dire che i Pavesi non vollero ricevere un
vescovo dato loro dal fanciullo re Arrigo,
tuttochè fosse stato anche consecrato
dal papa. Altrettanto fecero poco appresso
parimente gli Astigiani, con rifiutare
un vescovo da loro non eletto. Per interessi
<span class="pagenum" id="Page_294">[294]</span>
ancora civili la discordia avea avvelenato
il cuor de' Pavesi e Milanesi.
Gran tempo era che fra quelle due città
popolatissime e le maggiori del regno di
Italia, bolliva una segreta gara ed invidia,
ancorchè ognun sapesse che Milano andava
innanzi a Pavia. Niuna d'esse volea
cedere all'altra: e quindi per essere confinanti,
nascevano bene spesso ammazzamenti
d'uomini, saccheggi ed incendii. Si
venne ad una palese rottura. I Pavesi,
conoscendosi inferiori di forze, assoldarono
delle truppe forestiere, e diedero il
guasto a' confini del Milanese. Uscirono
in campo anche i Milanesi, avendo tirati
in loro lega i Lodigiani; ed ancorchè
parte della loro armata sotto l'<i>arcivescovo
Guido</i> guerreggiasse in altre parti, pure
vennero ad un fatto d'arme, che riuscì
sanguinosissimo per l'una e per l'altra
parte, specialmente per la morte d'assaissima
nobiltà. Restò il campo in potere
de' Milanesi. Il luogo della battaglia
si chiamava fin da' vecchi tempi <i>Campo
morto</i>. Sicchè noi cominciamo a vedere
le città di Lombardia far leghe e guerre,
e mettersi in libertà: il che andò a poco
a poco crescendo: tutti effetti della minorità,
cioè dell'impotenza del re <i>Arrigo IV</i>.
Era negli anni addietro nato in Milano
un grave scisma, che ogni dì più andava
prendendo fuoco; perciocchè principalmente
nel clero di quella insigne città
s'era introdotto l'abuso che i preti e
diaconi assai notoriamente prendevano
moglie: il che in buon linguaggio vuol
dire che viveano nel concubinato. Questo
morbo era familiare per l'Italia, ed aveva
infestata anche la stessa città di Roma:
colpa per lo più de' vescovi poco
attenti alla lor greggia, e talvolta ancora
tinti della medesima pece. L'esempio
della Chiesa greca facea loro credere lecito
l'ammogliarsi, senza volere far caso
della disciplina costantemente osservata
fin dai primi secoli della Chiesa latina,
in cui fu sempre vietato ai preti e diaconi
il prendere moglie, o, se prima le aveano,
l'uso delle medesime. Contra di questi
<span class="pagenum" id="Page_295">[295]</span>
incontinenti e scandalosi ministri dell'altare,
a' quali, benchè impropriamente,
si attribuisce l'eresia de' Nicolaiti, alzò
bandiera Arialdo diacono, uomo zelantissimo
dell'onor di Dio e della sua Chiesa,
ed egli fu che commosse il popolo contra
di loro. Guido arcivescovo, fautore dei
preti, nel concilio di Fontaneto proferì
sentenza di scomunica contra di Arialdo
e di Landolfo nobile laico suo collega.
Ma questo non servì se non ad accrescere
il tumulto e l'ira di una parte del popolo.
Arnolfo e Landolfo seniore, storici
milanesi di questi tempi <span class="fnote">[Arnulfus et Landulfus Senior, Hist. Mediolan.,
tom. 6 Rerum Italicar.]</span>, ed avvocati
dell'incontinenza del clero ambrosiano
di allora, diffusamente parlano di quella
tragedia. Ora l'indefesso papa Niccolò,
informato da più parti di così strepitoso
disordine, spedì in quest'anno, se pure
non fu nel fine del precedente, due suoi
legati a Milano per cercarne i rimedii.
Questi furono <i>Pier Damiano</i>, santo e celebratissimo
cardinale e vescovo d'Ostia,
ed <i>Anselmo da Badagio</i> milanese, già creato
vescovo di Lucca. Andarono essi anche
per isradicare il vizio della simonia,
di cui era patentemente reo l'arcivescovo,
giacchè egli a niuno conferiva gli ordini
ecclesiastici senza farsi pagare. Trovarono
essi delle opposizioni, e contra di
loro si venne anche ad una sollevazione
de' parziali degli ecclesiastici. Pure per
la saviezza ed eloquenza del Damiano
quetati i rumori, quell'arcivescovo confessò
il suo fallo, ed accettò la penitenza
impostagli. Così fecero anche gli altri,
con restar proibita da lì innanzi la simonia
e l'ammogliarsi dei sacri ministri
dell'altare. Vien distesamente narrato
questo fatto dal medesimo san Pier Damiano
in una sua relazione <span class="fnote">[Petrus Damian., Opusc. 5.]</span>, e a lungo
ne parlano il cardinal Baronio <span class="fnote">[Baron., Annal. Ecclesiast.]</span> e il
Puricelli <span class="fnote">[Puricellius, Vita S. Arialdi.]</span>. Dopo questo l'arcivescovo
Guido andò al concilio romano, dove
<span class="pagenum" id="Page_296">[296]</span>
ebbe buon trattamento dal papa, alla cui
destra fu posto, e, giurata a lui ubbidienza,
se ne tornò lieto a casa. Ma Pier Damiano
in ricompensa delle sue fatiche fu
spogliato dal papa de' suoi benefizii, e
ricevette altri affronti, per li quali modestamente
dimandò licenza di rinunziare
al suo vescovato d'Ostia. Nell'anno presente,
secondo Guglielmo Pugliese <span class="fnote">[Guillel. Apulus, lib. 2 Poem.]</span>,
<i>Roberto Guiscardo</i> duca di Puglia s'impadronì
delle città di Cariati, Rossano,
Cosenza e Geraci nella Calabria. E <i>Gotifredo
duca</i> di Lorena e Toscana, intitolato
<i>dux et marchio</i>, con <i>Arnaldo vescovo</i> e
conte, tenne due placiti nel contado di
Arezzo, <i>anno dominicae Incarnationis
MLIX, regnante Genrico rege, mense junio,
Indictione XIII</i> <span class="fnote">[Antiquit. Ital., Dissertat. VI et XVII.]</span>. Dal che si raccoglie
che Gotifredo avea molto bene assunto
il governo della Toscana, e il titolo di
marchese di quella provincia, e che non
ne fosse già semplice amministratore a
nome della moglie e di Matilda sua figliuola,
come ha creduto taluno. Inoltre
ne ricaviamo, ch'egli riconosceva per re
d'Italia Arrigo IV. In uno d'essi documenti
comparisce <i>Rainerius filius Ugicionis
ducis et marchionis</i>, cioè di quell'<i>Uguccione</i>
che a' tempi di Corrado I Augusto
era stato duca e marchese della Toscana.
</p>

<hr />
</div>

<div class="chapter">
<h2 class="hidden" id="MLX">MLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLX</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Niccolò II</span> papa 2.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 5.</td>
  </tr>
</table>

<p>
Fece il pontefice <i>Niccolò</i> o sul fine
del precedente, o sul principio di questo
anno, una scappata a Firenze, quando
sussista una sua bolla in favor delle monache
di santa Felicita <i>VI idus januarii</i>,
rapportata dall'Ughelli <span class="fnote">[Ughellius, Ital. Sacr., tom. 3.]</span>. Portatosi poi
al monistero di Monte Casino, quivi creò
cardinal diacono <i>Oderisio</i> figliuolo di
Odecrisio conte di Marsi. Depose <i>Angelo
vescovo</i> d'Aquino, e in luogo suo ordinò
<span class="pagenum" id="Page_297">[297]</span>
<i>Martino</i> monaco cassinense di nazion fiorentino.
Anche <i>Pietro</i>, altro monaco di
quel monistero, di nazion ravennate, fu
consecrato vescovo di Venafro e d'Isernia.
Ed allora fu, secondo Leone Ostiense <span class="fnote">[Leo Ostiensis, Chronic., lib 3, cap. 15.]</span>
ch'egli creò duca di Puglia, Calabria
e Sicilia <i>Roberto Guiscardo</i>. Nulla
altro di rilevante, operato da questo valoroso
pontefice nell'anno presente, è giunto
a nostra notizia, se non che egli andò
al monistero di Farfa, dove nel mese di
luglio consecrò varii altari, e diede poi a
quel sacro luogo la conferma de' privilegii <span class="fnote">[Antiquit. Ital., Dissert. LXX.]</span>.
Intanto <i>Stefano cardinale</i>, da lui
spedito in Francia, tenne un concilio
nella città di Tours <span class="fnote">[Labbe, Concil., tom. 9.]</span>, dove alcuni canoni
spettanti alla disciplina ecclesiastica
furono pubblicati. Per quanto s'ha da
Guglielmo Pugliese <span class="fnote">[Guilliel. Apul., lib. 2 Poem.]</span>, si scoprì forse
nell'anno presente una congiura di dodici
conti contra del suddetto Roberto
Guiscardo, ordita spezialmente da Goffredo,
Gocelino e Abailardo, normanni
nobili, tutti malcontenti di lui, perchè
egli tutto volea per sè. Abailardo, fra gli
altri, nipote d'esso Roberto, non potea
sofferire di vedersi spogliato da esso suo
zio degli Stati che erano di Unfredo conte
suo padre. De' congiurati chi fu preso,
chi si salvò colla fuga. Ma io non accerto
che in quest'anno succedesse tale attentato,
perchè Guglielmo narra i fatti
senza assegnarne il tempo. Sotto l'anno
presente bensì racconta il Malaterra <span class="fnote">[Gaufrid. Malaterra, lib. 1, cap. 3.]</span>
che i due fratelli Roberto Guiscardo e
Ruggieri, ansanti dietro alla conquista di
Reggio, capitale della Calabria, si portarono
nel tempo di state all'assedio di
quella città. Resisterono un pezzo i Greci
padroni, ma in fine a patti di buona
guerra si arrenderono, e quel presidio
passò a Squillaci. Fu questo castello assediato
anch'esso, ed obbligato alla resa
da Ruggieri. Nella Cronichetta
<span class="pagenum" id="Page_298">[298]</span>
amalfitana <span class="fnote">[Antiquit. Ital., tom. 1, pag. 213.]</span> abbiamo di più: cioè che il Guiscardo
ridusse in suo potere anche la
città di Cosenza, con che tutta la Calabria
venne sotto il dominio di lui, ed allora
fu ch'egli, secondo il suddetto Malaterra,
prese il titolo di <i>duca</i>. Leone
Ostiense <span class="fnote">[Leo Ostiensis, lib. 3, cap. 16.]</span> è del medesimo sentimento,
siccome dicemmo, con aggiugnere che il
Guiscardo, dopo la presa di Reggio, venne
con tutte le sue forze in Puglia addosso
la città di Troia, e se ne impadronì.
La Cronichetta d'Amalfi mette
prima alla presa di Troia, e poi della Calabria.
Con questi sì prosperosi successi
camminava a gran passi la fortuna e il
valore del Guiscardo, e veniva mancando
il dominio de' Greci in quelle parti.
Giovanni Curopalata <span class="fnote">[Curopalata, in Histor.]</span>, autore per altro
poco conoscente, onde scendesse Roberto
Guiscardo confessa che dopo la
perdita di Reggio altro non restava in
mano de' Greci che Bari, Idro, Gallipoli,
Taranto, Brindisi ed Hora, cioè, a mio
credere, Oria, con altri castelletti. La gloria
nondimeno di tante conquiste de' Normanni
in Calabria è dovuta in parte a
Ruggieri di lui fratello, altro eroe di
quella nazione e famiglia. Due bolle di
papa Niccolò II, date nel mese di maggio
dell'anno presente, in conferma de' privilegii
dell'insigne monistero delle monache
di santa Giulia di Brescia, si leggono
nel Bollario casinense <span class="fnote">[Bullarium Casinense, Constit. CII et CIII.]</span>. Ho anch'io
dato alla luce un documento <span class="fnote">[Antiquit. Ital., Dissert. LXXII.]</span>, scritto
<i>anno ab Incarnatione Domini MLX, ipso
die kalendas decembris, Indictione XIII</i>,
da cui apparisce che nella città di Firenze
<i>ante praesentia domni Nicolai papa
sede sancti Petri romanensis ecclesiae, et
Ildibrandus abbas monisterio sancti Pauli</i>,
Guglielmo conte soprannominato Bulgarello
restituisce alcune castella a Guido
vescovo di Volterra. Ma è da vedere,
se questa carta appartenesse piuttosto al
<span class="pagenum" id="Page_299">[299]</span>
primo dì di dicembre dell'anno precedente,
in cui poteva e soleva anche più
ordinariamente correre l'<i>Indizione XIII</i>.
Al vedere che <i>Ildebrando</i> è chiamato solamente
<i>abbate di san Paolo</i>, potrebbe far
sospettare adoperato qui l'anno pisano.
</p>

<hr />
</div>

<div class="chapter">
<h2 class="hidden" id="MLXI">MLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Alessandro II</span> papa 1.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 6.</td>
  </tr>
</table>

<p>
In quest'anno ancora il pontefice
<i>Niccolò II</i> volle visitar la chiesa di Firenze
ch'egli aveva ritenuta e governata
anche durante il suo pontificato; ma quivi
venne a trovarlo la morte circa il dì
22 di luglio: pontefice benemerito della
santa Sede, e degno di maggior vita. Tanto
più fu deplorabile la perdita di lui,
perchè le tennero dietro de' gravissimi
sconcerti, che furono preludii anche d'altre
maggiori calamità. Attesta Leone
Ostiense <span class="fnote">[Leo Ostiensis., lib. 3, cap. 21.]</span> che gran dissensione e tumulto
insorse in Roma intorno all'elezione
di un novello papa; ed è certo che
restò vacante la sedia di san Pietro circa
tre mesi. V'era un partito che tenea per
l'osservanza delle prerogative o pretese
accordate al re di Germania <i>Arrigo</i>;
ed un altro che escludeva ogni dipendenza
da lui. Di quest'ultimo probabilmente
era capo l'intrepido cardinale <i>Ildebrando</i>,
arcidiacono della santa romana
Chiesa, a cui non piacque mai che gl'imperadori
avessero ingerenza alcuna nell'approvazione,
non che nell'elezione dei
sommi pontefici. Capi dell'altro, per
quanto ragionevolmente va congetturando
il cardinal Baronio, erano i conti di
Tuscolo, ossia di Frascati, mal soddisfatti
di quanto avea operato contra di loro
il defunto papa Niccolò. Se vogliamo
ascoltare il Continuatore di Ermanno
Contratto <span class="fnote">[Continuator Hermanni Contracti, in Chron.]</span>, dopo la morte d'esso papa,
<i>Romani coronam, et alia munera Enrico
regi transmiserunt, eumque pro eligendo
<span class="pagenum" id="Page_300">[300]</span>
summo pontifice interpellaverunt</i>. Tale
spedizione dovette essere fatta dalla fazione
de' suddetti conti Tuscolani. Non
mancò il collegio dei cardinali di spedire
anch'esso un'ambasciata alla real corte
di Germania <span class="fnote">[Petrus Damianus, Opuscul. 4.]</span>, e fu scelto per tale incumbenza
Stefano, uno dei più accreditati
fra loro, in cui concorreva
</p>

<div class="poem">
<p><i>Nobilitas, gravitas, probitas et mentis acumen.</i></p>
</div>

<p>
Andò questi, ma per la cabala e malvagità
dei cortigiani sette giorni passeggiò
l'anticamera del re senza poter vedere
la di lui faccia, nè presentargli le
lettere credenziali. Veduta ch'egli ebbe
questa mala aria, sene tornò indietro a
Roma, dove rappresentò l'incivil trattamento
che gli era stato fatto. Allora fu
che il cardinale Ildebrando, tenuto consiglio
cogli altri cardinali e coi nobili romani
del suo partito, propose di eleggere
papa <i>Anselmo da Badagio</i>, di patria milanese,
e vescovo allora di Lucca, uomo di
gran bontà e zelo ecclesiastico, e che
forse non s'aspettava questa promozione.
Chiamato a Roma, venne immediatamente
consecrato ed intronizzato col nome
di <i>Alessandro II</i>, senza voler aspettare
consenso alcuno dal re Arrigo. E qui appunto
tornarono i Romani ad esercitare
l'intera loro libertà nell'elezion de' sommi
pontefici, con ricuperare eziandio
l'altra di non aspettar l'assenso degli
Augusti per la consecrazione: indipendenza
mantenuta poi fino a' dì nostri,
quando, per tanti secoli addietro, sotto
gl'imperadori greci, franchi e tedeschi,
era durato il costume, o diciamo, se così
si vuole, l'abuso, che l'elezion bensì restasse
libera al clero e popolo romano,
ma che non si devenisse alla consecrazione
senza il beneplacito e l'approvazione
degli Augusti. Avea il solo predefunto
<i>Arrigo II</i> fra gl'imperadori oltrepassato
i confini de' suoi predecessori,
con obbligare i Romani che neppur potessero
eleggere il novello papa senza il
<span class="pagenum" id="Page_301">[301]</span>
consentimento suo. Da Niccolò II era
stato ultimamente corretto questo eccesso,
con tornar le cose al rito antico. Ma
i Romani, offesi del poco conto che s'era
fatto alla regal corte di Stefano cardinale
loro ambasciatore, neppur vollero accomodarsi
al decreto d'esso papa Niccolò,
decoroso anche pel re Arrigo, perchè risoluti
di rompere ogni catena, e di ricuperar
la piena lor libertà in fare i papi,
praticata sempre mai ne' primi quattro
secoli della Chiesa. Nè già operarono senza
aver ben preparati i mezzi umani per
sostener la loro risoluzione. Era in lor
favore <i>Gotifredo duca</i> di Toscana, principe
allora potentissimo in Italia. Faceano
anche capitale del soccorso de' Normanni,
che aveano giurata fedeltà alla Sede apostolica;
e più ne faceano di <i>Riccardo
principe</i> di Capoa, divenuto anch'esso
vassallo della Chiesa romana. Sappiamo
da Leone Ostiense <span class="fnote">[Leo Ostiensis, lib. 3, cap. 21.]</span> che <i>Desiderio</i> abbate
di Monte Casino e cardinale se ne
andò in tal congiuntura a Roma <i>cum
principe</i>. Credette il cardinal Baronio <span class="fnote">[Baron., Annal. Ecclesiast.]</span>
che questo principe fosse Roberto Guiscardo.
Ma si dee intendere di <i>Riccardo</i>,
nel cui principato era Monte Casino.
Roberto s'intitolava allora <i>duca</i>, e non
principe.
</p>

<p>
Ora appena giunse alla corte germanica
l'avviso dell'eletto ed intronizzato
<i>Alessandro II</i>, che l'<i>imperadrice Agnese</i>
ne restò amareggiata, e i suoi ministri
diedero nelle smanie, esagerando l'affronto
fatto al re col non aver voluto
aspettare il suo assenso, e coll'essersi
messo sotto i piedi il decreto di papa Niccolò,
sul quale unicamente si potea fondare
la pretension di Arrigo: giacchè
solamente chi era imperadore coronato
avea in addietro avuta mano nell'approvazion
de' papi eletti, e non già chi era
unicamente re d'Italia, come in questi
tempi veniva riconosciuto Arrigo IV, benchè
non per anche avesse ricevuta la
<span class="pagenum" id="Page_302">[302]</span>
corona di questo regno. Degno nondimeno
di osservazione è, che in alcune
lettere e diplomi Arrigo IV non per anche
imperadore usa il titolo di <i>Romanorum
rex</i>: il che vuol significar qualche
cosa, nè si truova usato da' suoi predecessori.
Accadde in questo mentre che i
vescovi di Lombardia dopo la morte di
papa Niccolò II fecero broglio fra loro
per aver un papa di tempra men rigoroso
dei precedenti zelantissimi papi, il
quale sapesse un po' più compatire le
lor simonie ed incontinenze, e con dire
una ridicolosa proposizione, cioè che il
papa non si dovea prendere, <i>nisi ex paradiso
Italiae</i>, cioè della Lombardia <span class="fnote">[Cardinal. de Aragon., Vit. Alexandr. II,
P. II, tom. 3 Rer. Ital.]</span>.
Spedirono a tal fine in Germania alcuni
dell'ordine loro, affinchè si maneggiassero
per ottener questo intento. Ora
trovandosi un gran caldo in quella corte,
e soffiando in quel fuoco <i>Ugo Bianco</i>, già
cardinale, e poi ribello della Chiesa romana,
non fu loro difficile il proporre
e far dichiarare papa, cioè antipapa,
contra tutte le regole, nella festa de' santi
Simeone e Giuda, <i>Cadaloo</i>, chiamato <i>Cadalo</i>,
vescovo di Parma, uomo ricco di
facoltà, ma più di vizii, che si dicea condannato
in tre concilii a cagion della sua
vita troppo contraria al carattere di sacro
pastore. Ne fecero perciò gran festa tutti
i simoniaci e concubinarii di Lombardia.
Le scene occorse dipoi si veggono descritte
dalla penna satirica di <i>Benzone</i>,
il quale s'intitola <i>vescovo d'Alba</i> nel
Monferrato, ma vescovo scismatico, che
forse non dovette mai essere ricevuto
da quel popolo, e perciò neppure fu conosciuto
dall'Ughelli. Era costui gran
partigiano dell'antipapa Cadaloo. Il panegirico
da lui fatto ad Arrigo IV, che
fu dato alla luce dal Menchenio <span class="fnote">[Menckenius, Rer. Germanicar., tom. 1.]</span>, e da
me vien creduto la stessa opera che
Gualvano Fiamma <span class="fnote">[Galvaneus Flamma, in Politia MSta.]</span> circa l'anno 1335
citò sotto nome di <i>Chronica Benzonis
<span class="pagenum" id="Page_303">[303]</span>
episcopi albensis</i>, è una stomacosa satira
contra di papa Alessandro II e d'Ildebrando
cardinale, sostegno in questi
tempi della Chiesa romana, da mettersi
coll'altra infame e piena di bugie che
abbiamo di Bennone falso cardinale, e
ribello della Chiesa romana. Narra esso
Benzone d'essere stato inviato per ambasciatore
del re Arrigo a Roma, per
intimare a papa Alessandro la ritirata
dal trono pontificio, ma con trovar ivi
chi non avea paura. In tale stato eran gli
affari della Chiesa romana in questi
tempi.
</p>

<p>
Intanto dopo la conquista della Calabria
il valoroso <i>conte Ruggieri</i> mirava
con occhio di cupidigia ed insieme di
compassione la vicina misera Sicilia posta
sotto il giogo degli empii Saraceni, e
cominciò a meditarne la conquista <span class="fnote">[Gaufridus Malaterra, lib. 2, cap. 1. Noweirius,
in Hist. Arab. Siciliae apud Pagium.]</span>.
La buona fortuna portò che si rifuggì
presso di lui in Reggio Benhumena,
ammiraglio saraceno della Sicilia, maltrattato
e perseguitato da Bennameto,
uno de' principi di quell'isola. Questi
gli fece conoscere assai facili i progressi
in Sicilia, dacchè essa era divisa fra varii
signorotti mori, ed offerì il suo aiuto per
l'impresa. Ruggieri adunque sul fine del
carnovale dell'anno presente con soli
centosessanta cavalli passò il Faro per
ispiar le forze de' Mori nell'isola, diede
una rotta ai Messinesi, fece gran bottino
verso Melazzo e Rameta; poi felicemente
si ricondusse in Calabria, dove per
tutto il mese di marzo e d'aprile attese
a far preparamenti per portare la guerra
in Sicilia. A questa danza invitato il
duca <i>Roberto Guiscardo</i> suo fratello <span class="fnote">[Malaterra, lib. 2, cap. 8.]</span>,
colà si portò con buon nerbo di cavalleria,
ed anche con un'armata navale.
Presentivano veramente i Mori la disposizione
dei due fratelli normanni, e però
accorsero da Palermo con una flotta
assai più numerosa per impedire il loro
passaggio. Ma l'ardito Ruggieri con cento
<span class="pagenum" id="Page_304">[304]</span>
cinquanta cavalli per altro sito passò
lo Stretto, e trovata Messina con poca
gente, perchè i più erano iti nelle navi
moresche, se ne impadronì: il che fece
ritirar le navi nemiche, e lasciò aperto il
passaggio a quelle di Roberto Guiscardo,
il quale colà sbarcò colle sue soldatesche.
Nel testo di Gaufrido ossia Goffredo
Malaterra questa sì gloriosa conquista
per cui dopo 230 anni si rialberò la
croce nella città di Messina, si vide riferita
all'anno precedente 1060. Ma io
credo fallato quell'anno, portando la
serie del racconto che la presa di Messina
accadesse nell'anno presente. Venne
poi un grosso esercito di Mori e Siciliani,
raunato da Bennameto, ad assalire il
picciolo de' Normanni, ma restò da essi
sbaragliato colla morte di diecimila di
quegl'infedeli. Non è già vietato il credere
assai meno. Diedero il sacco dipoi i
due fratelli principi normanni a varie
castella e contrade di quell'isola sino a
Girgenti, colla presa di Traina, finchè,
venuto il verno, si ritirarono a' quartieri.
Se crediamo a Lupo Protospata <span class="fnote">[Lupus Protospata, in Chronico.]</span>, in
quest'anno ancora Roberto Guiscardo
s'insignorì d'Acerenza. Ma probabilmente
ciò avvenne l'anno antecedente, al
vedere che questo scrittore mette all'anno
seguente l'innalzamento al pontificato
di Alessandro II, che pure appartiene
all'anno presente.
</p>

<hr />
</div>

<div class="chapter">
<h2 class="hidden" id="MLXII">MLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Alessandro</span> II papa 2.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 7.</td>
  </tr>
</table>

<p>
Null'altro avea fatto nel verno di
quest'anno l'antipapa Cadaloo che ammassar
gente armata e danaro per passare
a Roma con disegno di cacciarne il
legittimo successor di san Pietro, e di
farsi consecrare, se crediamo al continuator
d'Ermanno Contratto <span class="fnote">[Continuator Hermanni Contracti, in Chron.]</span>. Alcuni
<span class="pagenum" id="Page_305">[305]</span>
il pretendono già ordinato papa, perchè
vescovo egli era, e che avesse assunto
il nome di Onorio II, ma ne mancano le
prove. E s'egli non mutò nome, segno è
che neppur fu colle cerimonie ordinato
pontefice. Con tali forze arrivò Cadaloo
a Roma nel dì 14 di aprile (Benzone
scrive che vi giunse <i>VIII kalendas aprilis</i>),
e si accampò coll'esercito suo nei
prati di Nerone. Nella Vita di papa <i>Alessandro
II</i>, a noi conservata dal cardinal
d'Aragona <span class="fnote">[Card. de Aragon., Vit. Alexandri II, P. I,
tom. 3 Rer. Ital.]</span>, troviamo che molti capitani
e nobili romani guadagnati coll'oro
si dichiararono del partito di Cadaloo; ciò
vien confermato da Leone Ostiense <span class="fnote">[Leo Ostiensis, lib. 3, cap. 21.]</span> e
dall'autore di un'altra Vita di esso papa
Alessandro <span class="fnote">[Vit. Alexandri II, P. II, tom. 3 Rer. Ital.]</span>, da cui impariamo che
molti giorni dopo la esaltazion di esso
papa, <i>Romani, quorum mala consuetudo
semper fuit, eum odio habere coeperunt</i>,
e furono essi gl'incitatori della venuta
di Cadaloo. Uno de' principali, ma volpe
vecchia, era Pietro di Leone, la cui famiglia
fece anche dipoi gran figura in
Roma. Da Benzone <span class="fnote">[Benzo, in Panegyric. Henrici IV, tom. 1
Rer. Germ., Menchenii.]</span> è chiamato <i>Giudeo</i>:
il che probabilmente vuol dire che
era nato tale, ma poi fatto cristiano. Non
mancavano in Roma a papa Alessandro
degli aderenti ed affezionati, e verisimilmente
aveva egli anche procurato degli
aiuti da <i>Riccardo principe</i> di Capua. Si
venne dunque ad una battaglia, che riuscì
sanguinosa, e finì colla peggio della
fazione del legittimo papa. Poco nondimeno
durò l'allegrezza di Cadaloo, perchè
chiamato a Roma <i>Gotifredo duca</i> di
Toscana, comparve colà in aiuto del
pontefice Alessandro con sì numerose
squadre e forze tali, che restò come assediato
l'antipapa; e se volle uscirne
salvo, gli convenne adoperar preghiere
e grossi regali col duca, il quale si contentò
di lasciargli aperta la porta per
tornarsene libero, ma spogliato e colla
<span class="pagenum" id="Page_306">[306]</span>
testa bassa, a Parma. Benzone descrive
a lungo questi fatti, ma se con fedeltà,
nol saprei dire. Certamente da san Pier
Damiano vien sospettato che il duca Gotifredo
non operasse con tutta lealtà ed
onoratezza o in questa o nelle seguenti
congiunture. All'incontro Benzone scrive
che il medesimo duca fece venire i
Normanni a Roma a difesa del papa; <i>Camerinum
et Spoletum invasit</i> (il che è
degno d'attenzione), <i>plures Comitatus
juxta mare tyrannice usurpavit. Per totam
Italiam, quos voluit, ad regis inimicitias
incitavit.</i> Aggiugne inoltre, essere egli
stato quegli che mosse <i>Annone arcivescovo</i>
di Colonia a rapire il giovinetto <i>re
Arrigo</i>. E Lamberto da Scafnaburgo <span class="fnote">[Lambertus Schafnaburgensis, in Chron.]</span>
osserva, come fosse scandaloso il vedere
che laddove anticamente si fuggivano i
vescovati, ora si faceano battaglie, e si
spargeva il sangue cristiano per conseguirli:
e vuol dire del papato. Ho detto
che <i>Annone</i> rapì Arrigo IV. Intorno a
che si ha da sapere che fin qui esso re
era stato sotto il governo dell'<i>imperadrice
Agnese</i>, la quale regolava gli affari
unicamente coi consigli di <i>Arrigo vescovo</i>
di Augusta, personaggio ben accorto,
che, ad esclusion degli altri pretendenti,
avea saputo introdursi nella grazia di lei.
Era savia, era pia principessa Agnese:
tuttavia non potè schivar la maldicenza
degli altri principi invidiosi della fortuna
del vescovo augustano, perchè sparsero
voce d'illecita familiarità fra lei e quel
prelato. Il perchè Annone arcivescovo di
Colonia, col consenso di molti altri principi,
tolse all'Augusta madre il giovinetto
Arrigo, ed assunse colla di lui tutela
il governo degli Stati. La maniera
da lui tenuta per far questo colpo la
sapremo fra poco, richiedendo ora la
voce sparsa contro l'onor dell'imperadrice
Agnese, che io premunisca i lettori
con avvertirli della malvagità che allora
più che mai era in voga. Facile è l'osservare
che i tempi di guerra son tempi
di bugie; ma non si può dire abbastanza,
<span class="pagenum" id="Page_307">[307]</span>
quanto larga briglia si lasciasse in queste
e nelle seguenti discordie fra il sacerdozio
e l'imperio, alla bugia, alla satira,
alla calunnia. Le più nere iniquità s'inventarono
e sparsero dei papi, de' cardinali,
de' vescovi da chi era loro contrario;
ed altre vicendevolmente si spacciarono
dai mal affetti contra di Arrigo IV
e di tutti i suoi aderenti. Però sta ai
prudenti lettori il camminar qui con
gran riguardo, prestando solamente fede
a ciò che si trova patentemente avverato
dalla misera costituzion d'allora.
</p>

<p>
Nè già si può fallare in credendo che
Arrigo IV si scoprì col tempo principe
d'indole cattiva, incostante e violento, e
che tutti i vizii presero in lui gran piede
per qualche difetto della madre, ma più
per l'educazion seguente; e che la vendita
de' vescovati, delle abbazie e dell'altre
chiese, cioè la simonia, era un mercato
ordinario di que' sì sconcertati tempi,
per colpa specialmente della corte
regale di Germania, in cui più potea l'amore
dell'oro che della religione, e troppo
regnava l'abuso, non però nato allora,
di uguagliar lo spirituale al temporale.
Ora, o sia che i maneggi segreti
della corte di Roma, o quei del duca
Gotifredo disponessero in Germania un
ripiego per liberar la Chiesa dalla vessazione
dell'indegno Cadaloo; oppure che
il suddetto Annone arcivescovo, prelato
tenuto in concetto di santa vita, con altri
principi lo trovasse ed eseguisse, per
mettere fine allo scisma: certo è, che in
quest'anno, essendo ito esso arcivescovo
pel Reno a visitare il re Arrigo, giovane
allora di circa tredici anni, dopo il desinare
l'invitò a veder la nave suntuosissima
che l'avea condotto colà. Vi andò,
di nulla sospettando il semplice giovanetto,
ed entrato che fu, si diede tosto di
mano ai remi. Sorpreso da quest'atto il
picciolo re, temendo che il conducessero
a morire, si gettò nel fiume; ma fu salvato
dal conte Ecberto, che saltò anche
esso nell'acqua. Su quella nave adunque
pacificato con carezze fu condotto a Colonia,
<span class="pagenum" id="Page_308">[308]</span>
dove restò sotto il governo di quel
saggio prelato, al quale dai principi ne
fu accordata la tutela. L'imperadrice
Agnese, trafitta da questo inaspettato
colpo, e ravveduta de' falli commessi in
patrocinar l'antipapa, determinò di dare
un calcio al mondo, e passando dipoi a
Roma, accettò la penitenza che le fu data
da papa Alessandro II. Per testimonianza
di san Pier Damiano <span class="fnote">[Petrus Damian., Opusc. 4 et in Opusc. 18.]</span>, non tardò
l'arcivescovo di Colonia Annone a dare,
per quanto era in sua mano, la pace alla
Chiesa; perciocchè, raunato un concilio
in Osbor, dove intervennero lo stesso re
Arrigo e una gran copia di vescovi oltramontani
ed italiani, nello stesso dì 28
di ottobre, in cui Cadaloo era stato nell'anno
precedente eletto contro i canoni
papa, fu egli anche deposto, o, per dir
meglio, riprovato e condannato. Avea
precedentemente il medesimo Pier Damiano
scritta una lettera di fuoco al predetto
Cadaloo, chiudendola con alcuni
versi, e dicendo in fine <span class="fnote">[Petrus Damian., lib. 1, Epist. 20, et in
Opusc. 18.]</span>: <i>Diligenter
igitur intende, quod dico</i>:
</p>

<div class="poem">
<p><i>Fumea vita volat, mors improvisa propinquat,</i></p>
<p><i>Imminet expleti praepes tibi terminus aevi.</i></p>
<p><i>Non ego te fallo: caepto morieris in anno.</i></p>
</div>

<p>
Visse anche dopo l'anno predetto Cadaloo.
Pier Damiano, veggendo che non
avea colto nella predizione, cercò uno
scampo, con dire ch'egli s'era inteso della
morte civile, cioè della di lui deposizione,
e non già della morte naturale.
Se i suoi versi ammettano tale scappata,
non tocca a me il giudicarne. Certo confessa
egli che per questo gli fecero le
risa dietro i suoi avversarii. Levò ancora
esso arcivescovo Annone il posto di
cancelliere d'Italia a <i>Guiberto</i>, che parimente
col tempo divenne arcivescovo di
Ravenna ed antipapa, e lo diede a <i>Gregorio
vescovo</i> di Vercelli, uomo nondimeno
macchiato anch'esso di vizii: il
che fa conoscere che il re Arrigo, benchè
<span class="pagenum" id="Page_309">[309]</span>
non per anche coronato in Italia,
pur ci era riconosciuto per padrone.
</p>

<p>
Non so io già se in questi tempi sia
ben regolata la cronologia di Lupo Protospata.
Ben so aver egli scritto <span class="fnote">[Lupus Protospata, in Cronico.]</span> che
<i>Roberto Guiscardo</i> duca s'impadronì in
quest'anno della città d'Oria, e di nuovo
prese Brindisi, e lo stesso miriarca (forse
il suo governatore). È da vedere ancora,
se appartenga all'anno presente, come
ha il testo di Gaufrido Malaterra <span class="fnote">[Gaufrid. Malaterra, lib. 2, cap. 21.]</span> la
discordia insorta fra esso duca Roberto
e il <i>conte Ruggieri</i>. Benchè Roberto promesso
avesse ad esso suo fratello di cedergli
la metà della Calabria, pure non
si veniva mai a questa sospirata cessione.
A riserva di Melito, che era in man
di Ruggieri, in tutto il resto delle conquiste
l'ambizioso ed insaziabil Roberto
la facea da signore. Però Ruggieri, presa
occasione dal recente suo matrimonio,
fece istanza a Roberto per l'esecuzion
delle promesse, affine di poter dotare
decentemente la nuova sua sposa <i>Erimberga</i>,
chiamata da altri <i>Delizia</i>, o <i>Giuditta</i>.
Ricavandone solo parole, e non
fatti, si ritirò forte in collera da lui, e gli
intimò la guerra, se in termine di quaranta
giorni nol soddisfacea. La risposta
che gli diede Roberto, fu di portarsi coll'armata
ad assediarlo in Melito. Ma con
tutte le prodezze fatte dall'una e dall'altra
parte, nulla profittò Roberto. Anzi
Ruggieri, uscito una notte di Melito, gli
occupò la città di Gierace per trattato
fatto con quei cittadini. Allora Roberto
tutto fumante d'ira corse all'assedio di
Gierace; e siccome personaggio d'incredibile
ardire, una notte ben incappucciato
(che già era in uso il cappuccio anche
fra i secolari) segretamente fu introdotto
nella città da uno di questi potenti
cittadini per nome Basilio. Per sua disavventura
restò scoperto, e preso a furia
di popolo; vide poco di poi trucidato
Basilio, impalata sua moglie, e si credeva
anch'egli spedito. Con belle parole gli
<span class="pagenum" id="Page_310">[310]</span>
riuscì di fermar la furia del popolo, e fu
cacciato in prigione. Ne andò la nuova
all'esercito suo; ma non sapendo che si
fare i suoi capitani per liberarlo, miglior
consiglio non seppero trovare che di spedirne
incontanente l'avviso al conte Ruggieri,
scongiurandolo che accorresse per
salvare il fratello. Non si fece pregare il
magnanimo Ruggieri; corse tosto co' suoi
a Gierace, e chiamati fuor della città i
capi, tanto disse colle buone e colle minaccie,
che fece rimettere in libertà il fratello.
Questo accidente e la costanza di
Ruggieri produsse buon effetto, perchè
dopo qualche tempo Roberto gli accordò
il dominio della metà della Calabria.
Passò dipoi Ruggieri in Sicilia, dove essendosi
ribellato da lui il popolo di Traina,
fece delle maraviglie di patimenti e
di bravure contra di quei cittadini e dei
Saraceni accorsi in loro aiuto, tantochè
ne riacquistò veramente la signoria. Crede
Camillo Pellegrini <span class="fnote">[Camillus Peregrinius, Hist. Princip. Langobard.]</span> che <i>Riccardo I
conte</i> di Aversa, figliuolo di Ascilittino
normanno, e non già fratello di Roberto
Guiscardo duca, come immaginarono il
Sigonio e il padre Pagi all'anno 1074,
occupasse fin l'anno 1058 il principato
di Capoa, citando sopra di ciò l'Ostiense <span class="fnote">[Leo Ostiensis, Chron., lib. 3, cap. 16.]</span>.
A quell'anno ancora nella Cronichetta
amalfitana <span class="fnote">[Antiquit. Ital., tom. 1, pag. 213.]</span> è scritto che Riccardo
fu creato <i>principe di Capoa</i> insieme
con suo figlio <i>Giordano</i>. Certo è bensì
che Niccolò II papa nell'anno 1059,
gli concedette l'investitura di quel principato,
ma non apparisce che ne fosse
allora totalmente in possesso. Imperciocchè
è da sapere che, secondo il suddetto
Ostiense, invogliatosi tempo fa Riccardo
di quella bella contrada, messo l'assedio
a Capoa, vi fabbricò tre bastie all'intorno.
Ma <i>Pandolfo V</i> principe, che v'era
dentro, collo sborso di settemila scudi
d'oro l'indusse a ritirarsene. Mancato
poi di vita esso Pandolfo (non so in qual
<span class="pagenum" id="Page_311">[311]</span>
anno), e succedutogli <i>Landolfo V</i> suo
figliuolo, eccoti di nuovo Riccardo colle
sue armi sotto Capoa. Tanto la strinse,
che si venne nell'anno presente ad una
capitolazione, per cui Landolfo se n'andò
via ramingo, e i cittadini riceverono per
loro principe Riccardo, ma con ritenere
in lor potere le porte e le torri della città.
Dissimulò per allora l'accorto Riccardo,
e contentossi di questo. Poi rivolte
le sue armi all'acquisto delle città e
castella di quel principato, gli riuscì nello
spazio di quasi tre mesi d'insignorirsi di
tutto. Ciò fatto, intimò a' Capuani la consegna
delle torri e porte, e perchè gliela
negarono, strettamente assediò quella
città. Spedirono bensì i Capuani al re
Arrigo in Germania il loro arcivescovo
per ottener soccorso; ma non avendo
egli riportato se non parole, furono dalla
fame astretti a far le voglie di Riccardo,
<i>anno dominicae Incarnationis MLXII quum
jam per decem circiter annorum curricula
Normannis viriliter repugnassent.</i> Però,
quantunque esistano più diplomi di questo
principe, da' quali costa aver egli assunto
fin dall'anno 1058, o 1059, il titolo
di principe di Capoa, con associar
ancora <i>Giordano I</i> suo figliuolo al dominio;
nientedimeno solamente in quest'anno
egli ottenne la piena e libera signoria
di quel principato. Così cessò di regnare
anche ivi la schiatta de' principi longobardi,
e sempre più crebbe la potenza
de' principi normanni. Da lì a poco, attaccatosi
una notte il fuoco alla città di
Tiano, probabilmente con premeditato
consiglio, v'accorse nel mattino seguente
Riccardo, e colla fuga di que' conti se ne
impossessò. Parimente scrive Romoaldo
Salernitano <span class="fnote">[Romualdus Salernitanus, Chron., tom. 7
Rer. Ital.]</span> che in quest'anno esso
principe <i>intravit terram Campaniae, obseditque
Ceperanum, et usque Soram devastando
pervenit.</i> Ci ha conservata l'autore
della Cronichetta amalfitana <span class="fnote">[Antiquit. Ital., tom. 1, pag. 213.]</span> una notizia;
cioè che, per ordine dell'imperadore,
<span class="pagenum" id="Page_312">[312]</span>
<i>Gotifredo marchese</i> e duca di Toscana
col suo esercito venne contra di Riccardo,
e che seguirono fra loro varii fatti
d'armi presso di Aquino, in guisa tale
che fu obbligato Gotifredo a tornarsene
indietro con poco suo gusto e men guadagno.
</p>

<hr />
</div>

<div class="chapter">
<h2 class="hidden" id="MLXIII">MLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Alessandro</span> II papa 3.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 8.</td>
  </tr>
</table>

<p>
Fioriva in questi tempi <i>Giovanni Gualberto</i>
abbate, istitutore de' monaci di
Vallombrosa <span class="fnote">[Andreas Parmensis, in Vit. S. Johann. Gualberti.
Acta Sanctorum Bolland. ad diem 12 Julii.]</span>, personaggio di sommo
credito per la santità de' suoi costumi,
non meno entro che fuori della Toscana.
Era stato creato vescovo di Firenze
<i>Pietro</i> di nazione pavese; e perciocchè
allora dappertutto faceva grande strepito
il vizio della simonia, i monaci vallombrosani,
sospettando ch'egli fosse entrato
nella sedia episcopale mediante il danaro,
cominciarono a diffamarlo per simoniaco,
e mossero un gran tumulto nel popolo di
quella città. Andrea monaco genovese <span class="fnote">[Andreas Januensis, in Vit. S. Johaan. Gualberti.]</span>
lasciò scritto, che portatosi da Roma a
Firenze Teuzone Mezzabarba per visitare
il vescovo suo figliuolo, i furbi Fiorentini
con interrogazion suggestiva gli dimandarono,
quanto avesse pagato per ottener
la mitra a Pietro; e che il buon Lombardo
confessasse di avere speso tremila
libbre in regalo al re <i>Arrigo IV</i> per sortire
il suo intento. Ma avendo questo monaco
scritta quella vita nell'anno 1419, siccome
osservò il padre Guglielmo Cupero
della compagnia di Gesù, e nulla di questa
importante particolarità parlando gli
autori più antichi, si può ben sospenderne
la credenza. Era dubbiosa la simonia
di quel vescovo, e tale non sarebbe stata
se si fosse potuto allegar la confession di
suo padre. Certo è che i monaci suscitarono
<span class="pagenum" id="Page_313">[313]</span>
fieramente il popolo contra del
vescovo, e andarono sì innanzi, che san
<i>Pier Damiano</i> mosso dal suo zelo impugnò
la penna contra di loro. Anche il
<i>duca Gotifredo</i> sosteneva il vescovo e
minacciava di far ammazzare e monaci
e cherici che contrariassero a quel prelato,
e gli levassero l'ubbidienza. Fu inviato
appunto colà dal <i>pontefice Alessandro</i>
esso santo Pier Damiano per procurar di
estinguere un sì pericoloso incendio. In
vece di pacificar gli animi di quella gente,
diede ansa a que' monaci di sparlare anche
di lui, quasichè fosse fautore de' simoniaci,
e specialmente gli tagliò i panni addosso
uno dei più arditi di loro per nome Teuzone,
ubbriaco di uno zelo indiscreto.
Ma qui non finì la faccenda, siccome vedremo.
Benchè in Germania fosse stato
riprovato l'antipapa Cadaloo, pure costui
non si arrendeva in Italia. Anzi nell'anno
presente, raunata nuova gente e dei buoni
contanti, spalleggiato dai vescovi allora
sregolati della Lombardia, si avviò di nuovo
alla volta di Roma, sperando maggior
fortuna che nell'anno precedente <span class="fnote">[Cardinal. de Aragon., in Vita Alexand. II,
P. I, tom. 3 Rer. Ital. Leo Ostiensis, Chron., lib. 3,
cap. 20.]</span>. Ci
fu sospetto che Gotifredo duca di Toscana
segretamente il favorisse. Certo è che non
gli mancarono assistenze in Roma stessa,
perchè molti de' nobili romani si dichiararono
per lui. Gli fu dunque aperto
l'adito nella città leonina; anzi dicono
che gli fu consegnata anche la fortezza
di Castel Sant'Angelo. <i>Tempore post alio
quorumdam ex urbe ope et Consilio Romam,
quam novam perhibent, ingressus, conscendit
arcem Crescentii</i>: così ancora
Arnolfo storico milanese <span class="fnote">[Arnulf., Hist. Mediolanensis., lib. 3, c. 17.]</span>, che allora
scriveva le storie sue. Ma ciò pare che
succedesse in altra forma, siccome dirò.
Sappiamo bensì ch'egli s'impadronì al
suo arrivo della basilica vaticana, ma
non già resta notizia ch'egli vi prendesse
colle cerimonie il manto papale, secondo il
costume; perchè appena s'udì in Roma
<span class="pagenum" id="Page_314">[314]</span>
come egli v'era entrato, che la mattina
seguente diede alle armi il popolo romano,
e corso colà in furia, tal terrore cacciò
in corpo ai soldati di lui, che presero
vilmente la fuga, e lasciarono il loro
idolo solo soletto. Sarebbe caduto Cadaloo
in mano de' Romani, se non fosse
stato Cencio figliuolo del prefetto di Roma,
uomo di perduta coscienza, che allora
l'accolse nella fortezza di Crescenzio,
cioè in Castello Sant'Angelo, e gli promise
assistenza. Quivi restò l'antipapa
assediato dai Romani per ben due anni,
con sofferirvi stenti ed affanni incredibili:
degno pagamento della smoderata ed empia
sua ambizione. Un concilio di cento
vescovi fu in quest'anno tenuto da papa
Alessandro II, dove furono fatti varii decreti
contra de' simoniaci e de' preti
concubinarii. Ne esistono alcuni atti presso
il cardinal Baronio <span class="fnote">[Baron., Annal. Eccl.]</span> e nelle raccolte
de' concilii.
</p>

<p>
Intanto in Germania crescevano gli
abusi, profittando ogni prepotente dell'età
immatura del re Arrigo IV <span class="fnote">[Lambertus Schafnaburgensis, in Chron.]</span>. L'educazione
di lui fu sul principio appoggiata
agli arcivescovi di Colonia e Magonza,
cioè ad <i>Annone</i> e <i>Sigefredo</i>. Ma loro tolse
la mano <i>Adelberto</i> arcivescovo di Brema,
che coll'arte dell'adulazione si rendè
arbitro del giovanetto re, ed occupò in
tal maniera due delle migliori abbazie di
Germania. Per far poi tacere gli altri,
due ancora ne diede all'arcivescovo di
Colonia, che non si fece scrupolo di questo,
ed una a quel di Magonza, ed altre
ai duchi di Baviera e di Suevia, cioè ad
Ottone e Ridolfo. Così mal allevato il re,
non è maraviglia se andò crescendo in
que' vizii che tanto diedero poi da sospirare
ai buoni. Secondochè abbiamo da
Lupo Protospata <span class="fnote">[Lupus Protospata, in Chronico.]</span>, in quest'anno <i>Roberto
Guiscardo</i> duca di Puglia e Calabria
tolse ai Greci la città di Taranto.
Ma neppure stava in ozio il valoroso conte
<span class="pagenum" id="Page_315">[315]</span>
<i>Ruggieri</i> di lui fratello in Sicilia. Per
attestato del Malaterra <span class="fnote">[Annal. Pisani, tom. 6 Rer. Ital., pag. 168.]</span>, in questo medesimo
anno formarono i Musulmani
mori e i Siciliani un potente esercito, e
vennero ad accamparsi presso al fiume
Ceramo. Erano circa trenta cinque mila,
e il conte non avea che cento trenta sei
cavalli, ossieno pedoni, da opporre a sì
gran piena di gente. Contuttociò, implorato
l'aiuto di Dio e spedito innanzi Serlone
suo nipote, diede loro addosso, e in
poco d'ora mise in iscompiglio e fuga
quegl'infedeli. Fu detto che comparve un
uomo di rilucenti armi guernito sopra
bianco cavallo, con bandiera bianca sopra
d'un'asta, che si cacciò dove erano
più folte le schiere de' nemici, e fu creduto
san Giorgio. Quindici mila di coloro
rimasero estinti sul campo; nel dì seguente
volarono i Cristiani alla caccia di venti
mila pedoni, che s'erano salvati colla
fuga nelle montagne e nelle rupi, e per
la maggior parte gli uccisero. Si può ben
temere che Gaufrido Malaterra monaco,
il quale solamente per relazione altrui
scrisse queste cose dopo molti anni, si
lasciasse vendere delle favole popolari in
formar questo racconto che ha troppo
dell'incredibile, ed egli perciò se volle
concepirlo, fu obbligato a ricorrere ai
miracoli. La vittoria nondimeno è fuor di
dubbio; le spoglie de' nemici furono senza
misura; e il conte avendo trovato fra
esse quattro cammelli, li mandò in dono
a papa Alessandro, il quale si rallegrò
assaissimo di così prosperosi avvenimenti
contra de' nemici della croce, e spedì
anch'egli a Ruggieri la bandiera di san
Pietro, per maggiormente animarlo a proseguir
quell'impresa. Trafficavano in questi
tempi i mercatanti pisani in Sicilia,
massimamente in Palermo, città capitale,
piena allora di ricchezze. Avendo essi
ricevute varie ingiurie da que' Mori,
raunarono una possente flotta per farne
vendetta, ed esibirono la loro alleanza al
<span class="pagenum" id="Page_316">[316]</span>
conte Ruggieri per assediar Palermo, essi
per mare, ed egli per terra. Ma perciocchè
non potè così presto Ruggieri accudire
a quell'impresa, a vele gonfie andarono
ed urtar nella catena che serrava il
porto di Palermo, e la ruppero. Entrati
nel porto, se crediamo agli Annali pisasi <span class="fnote">[Gaufrid. Malaterra, lib. 2, cap. 33.]</span>,
<i>Civitatem ipsam ceperunt.</i> Ma ciò
non sussiste. Il Malaterra ci assicura
essere accorsa tanta moltitudine di Musulmani
e cittadini per difesa della città,
che i Pisani, contenti di portar via, come
in trionfo, la catena spezzata, se ne tornarono
a casa. Egli è bensì fuor di dubbio
ch'essi, trovate in quel porto sei navi di
ricco carico, cinque ne diedero alle fiamme,
e la più ricca seco menarono a Pisa,
del cui immenso tesoro si servirono dipoi
per dar principio alla magnifica fabbrica
del loro duomo. Di questa gloriosa impresa
resta tuttavia la memoria in versi, incisa
in marmo nella facciata di quel maestoso
tempio, che si legge stampata presso
molti scrittori. Nè quivi si parla della
presa della città di Palermo, ma sì ben
delle navi bruciate, e della ricchissima
menata via: con aggiugnere, che sbarcati
dipoi i Pisani fuor di Palermo, vennero
alle mani coll'armata de' Saraceni, e ne fecero
un gran macello; dopo di che, alzate
le ancore, se ne tornarono tutti festeggianti
a Pisa. Andò poscia il conte Ruggieri con
dugento soldati, ossieno cavalli, a bottinare
verso la provincia di Grigenti: che
questo era il suo mestiere, per poter pagare
ed alimentar la sua gente. Parte dei
suoi cadde in un'imboscata di settecento
Mori, che loro tolse la preda, e li mise
in fuga. Ma sopraggiunto Ruggieri, sbaragliò
i nemici, e ricuperata la preda,
allegramente la condusse a Traina. Dovette
in quest'anno Riccardo, principe
normanno di Capoa, insignorirsi ancora
della città di Gaeta, perchè da lì innanzi
egli e Giordano suo figliuolo nei diplomi
si veggono intitolati <i>duchi di Gaeta</i>.
</p>

<p>
<span class="pagenum" id="Page_317">[317]</span>
</p>

<hr />
</div>

<div class="chapter">
<h2 class="hidden" id="MLXIV">MLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Alessandro</span> II papa 4.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 9.</td>
  </tr>
</table>

<p>
Fu creduto in addietro che correndo
quest'anno, <i>Annone arcivescovo</i> di Colonia
fosse spedito a Roma per terminare
lo scisma, e che susseguentemente fosse
tenuto il famoso concilio di Mantova, in
cui seguì la total depressione di Cadaloo.
Ma Francesco Maria Fiorentini <span class="fnote">[Fiorentini, Memorie di Matilde, lib. 1.]</span>, e
poscia più profondatamente il padre Pagi <span class="fnote">[Pagius, Crit. ad Annal. Baron.]</span>,
han dimostrato doversi riferire
all'anno 1067 tali fatti. Perchè nulladimeno
Lamberto da Scafnaburgo <span class="fnote">[Lambertus Schafnaburgensis, in Chron.]</span> parla
sotto quest'anno dell'andata di esso Annone
a Roma, fu il Pagi d'avviso che
due volte egli imprendesse tal viaggio,
l'una in questo e l'altra nell'anno suddetto.
Ma il racconto di Lamberto, se si
avesse da attendere, porterebbe che Annone
fosse venuto molto prima di questo
anno, dacchè egli successivamente
narra che Cadaloo, dopo la partenza di
Annone in Italia, tentò la sua fortuna
colle armi contra di papa Alessandro.
Nè ci resta vestigio di azione alcuna fatta
in questa prima pretesa venuta di Annone.
Però, quanto a me, credo che questo
scrittore imbrogliasse qui il suo racconto,
e che non s'abbia a credere se non
un sol viaggio di lui, del quale, parleremo
all'anno 1067. E tanto più perchè tuttavia
seguitarono in quest'anno i Romani
a tener bloccato e ristretto Cadaloo in
Castello Sant'Angelo. Se fosse venuto a
Roma Annone con commissioni del re,
avrebbe messo fine a quella gara. Per le
notizie che accenna il suddetto Fiorentini,
veniamo in cognizione che papa
Alessandro, il quale, imitando gli ultimi
suoi predecessori, riteneva tuttavia il vescovato
di Lucca, si portò nel presente
anno a visitar quella chiesa, e quivi si
<span class="pagenum" id="Page_318">[318]</span>
fermò per più mesi. Tolomeo lucchese,
vescovo di Torcello <span class="fnote">[Ptolomaeus Lucensis, Annal. et Hist. Eccl.,
lib. 19, tom. II Rer. Ital.]</span>, racconta una
particolarità degna d'osservazione: cioè
che questo papa per maggior sua sicurezza
si ritirò in tempi tali a Lucca, con
accordar varii privilegii alla medesima
città. <i>Nam primo tribuit ei bullam plumbeam
pro sigillo communitatis, ut habet
dux Venetorum</i> (l'usavano anticamente
anche altri principi). <i>Ecclesiam sancti
Martini</i> (cattedrale di Lucca) <i>speciali
decorat gratia, ut canonicos dictae Ecclesiae
mitratos habeat in processione regulari,
et sicut cardinales incedant, sicut
Ravennae, et ecclesiae sancti Jacobi, quae
Compostellana vocatur.</i> Ampliò <i>Benedetto
XIII</i> papa in questi ultimi tempi la dignità
di quella chiesa con dare il titolo
di arcivescovo al suo sacro pastore. In
quest'anno ancora <i>Domenico Contareno</i>,
intitolato <i>Dei gratia Venetiae Dalmatiaeque
dux, imperialis magister</i> <span class="fnote">[Antiquit. Italic., Dissert. LXIII.]</span>, insieme
con Giovanni abbate del monistero dei
santi Ilario e Benedetto, situato <i>in territorio
olivolensi super flumen, quod dicitur
Hune</i>, concede l'avvocazia di quel
sacro luogo ad Umberto da Fontannive.
Dal che si raccoglie che Olivolo, città
una volta episcopale, era in terra ferma.
In quest'anno ancora <i>Adelasia</i> ossia <i>Adelaide</i>
marchesana di Susa, e vedova di
<i>Oddone</i> ossia <i>Ottone</i> marchese, fondò il
monistero di santa Maria di Pinerolo per
l'anima sua <span class="fnote">[Guichenon, Hist. Eccl.]</span>, <i>et Manfredi marchionis
genitoris mei, et Adalrici episcopi Barbani
mei, et Bertae genitricis meae, et anima
domni Oddonis marchionis viri mei, cujus
exitus sit mihi luctus</i>, ec. Lo strumento
fu stipulato <i>anno Domini nostri Jesu Christi
MLXIV, octavo die mensis septembris</i>
nella città di Torino. Perchè non avea
per anche Arrigo IV re ricevuta la corona,
perciò di lui non si fa memoria nè in
questo documento, nè in molti altri d'Italia.
Abbiamo poi da Lupo Protospata <span class="fnote">[Lupus Protospata, in Chron.]</span>
<span class="pagenum" id="Page_319">[319]</span>
che in quest'anno la città di Matera venne
alle mani del duca Roberto Guiscardo
nel mese d'aprile. Passò egli dipoi con
alquante soldatesche in Sicilia in aiuto
del conte Ruggieri suo fratello. Uniti
amendue scorsero senza contrasto l'isola
depredando il paese, e piantarono l'assedio
a Palermo. Gran guerra fecero alla
lor gente le tarantole, e dopo aver consumato
tre mesi inutilmente sotto quella
città, si ritirarono, ma ricchi assai di
bottino.
</p>

<hr />
</div>

<div class="chapter">
<h2 class="hidden" id="MLXV">MLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Alessandro</span> II papa 5.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 10.</td>
  </tr>
</table>

<p>
Dopo aver sofferto l'antipapa Cadaloo
infiniti incomodi ed affanni per due anni
nel Castello di Sant'Angelo, perchè ivi
assediato sempre o bloccato dai Romani,
forse perchè si slargò il blocco, o altra
via per fuggire se gli aprì, cercò nell'anno
presente di mettersi in libertà <span class="fnote">[Cardinal. de Aragon., in Vit. Alexandri II.]</span>. Ma
gli convenne comperarla con trecento
libbre d'argento da quel medesimo Cencio
figliuolo del prefetto di Roma, che fin
allora lo avea salvato dalle mani del popolo
romano con ricoverarlo in quella
fortezza. Però svergognato segretamente
ne uscì; e malconcio di sanità e senza
soldi con un semplice ronzino e un solo
famiglio, tanto cavalcò, che arrivò a Berceto
sul Parmigiano, nè più gli venne
voglia di veder le acque del Tevere. Racconta
Leone Ostiense <span class="fnote">[Leo Ostiensis, Chron., lib. 3, cap. 23.]</span> che circa questi
tempi <i>Barasone</i> uno dei re della Sardegna
fece istanza a <i>Desiderio cardinale</i>
ed abbate di Monte Casino, per aver dei
monaci da fondare un monistero nelle
sue contrade. Lo zelantissimo abbate sopra
una nave di Gaeta v'inviò dodici dei
suoi religiosi con un abbate, ben provveduti
di sacri arnesi, di libri, di reliquie e
d'altre suppellettili. Ma i Pisani, <i>maxima
Sardorum invidia ducti</i>, presero e bruciarono
<span class="pagenum" id="Page_320">[320]</span>
quella nave, e tutto tolsero ai poveri
monaci. Ci fa ben vedere questo
fatto che i Pisani non per anche signoreggiavano
in Sardegna. Barasone ne dimandò,
e n'ebbe soddisfazion da loro;
dopo di che ottenne due altri monaci da
Monte Casino, co' quali fondò un monistero.
Altrettanto fece un altro re di quell'isola
chiamato <i>Torchitorio</i>, colla fondazione
di un altro monistero. Poscia il
papa e il duca Gotifredo tanto operarono,
che i Pisani soddisfecero al monistero
casinense, e gli promisero in avvenire
rispetto ed amicizia. L'aver taluno creduto
che solamente nel secolo seguente
i giudici della Sardegna prendessero il
titolo di re, viene smentito da questi atti
e da altre pruove da me recate nelle Antichità
italiane <span class="fnote">[Antiquit. Italic., Dissert. V et XXXII.]</span>. Un altro fatto vien
raccontato da esso Ostiense che ci servirà
a far conoscere la diversità delle
cose umane. Perchè erano nati degli sconcerti
nel monistero dell'isola di Tremiti,
dipendente dal nobilissimo di Monte Casino,
il saggio e santo abbate Desiderio ne
levò via Adamo abbate, e diede quell'abbazia
a Trasmondo figliuolo di Oderisio
conte di Marsi. Furono imputati quattro
monaci tremitensi dai lor compagni di
aver tentata la ribellion di quell'isola. Di
più non ci volle perchè il giovane Trasmondo
abbate facesse cavar gli occhi
a tre d'essi, e tagliar ad uno la lingua.
Al cuore dell'abbate casinense Desiderio,
uomo pieno di mansuetudine e di
carità, fu una ferita la nuova di questo
eccesso, sì per la disgrazia di chi avea
patito, come per la crudeltà di chi avea
dato quell'ordine, e principalmente poi
per l'infamia di quel sacro luogo. Però
frettolosamente accorse colà, mise sotto
aspra penitenza Trasmondo, e poscia il
cacciò di colà. Ma quel che è da stupire,
diverso fu il sentimento d'<i>Ildebrando cardinale</i>
ed arcidiacono allora della santa
romana Chiesa, che fu poi papa Gregorio
VII. Sostenne egli che Trasmondo
<span class="pagenum" id="Page_321">[321]</span>
aveva operato non da crudele, ma da uomo
di petto, non aver trattato, come sel
meritavano, que' maligni; e gli conferì
anche in premio una migliore abbazia,
cioè la casauriense; anzi da lì a non
molto il fece ancora vescovo di Balva.
Era allora il cardinale Ildebrando il mobile
principale della corte pontificia. Nulla
si facea senza di lui, anzi pareva che
tutto fosse fatto da lui: tanto era il suo
senno, l'attività e zelo, con cui operava,
benchè fosse assai piccolo di statura, e
l'apparenza del corpo non rispondesse
alla grandezza dell'animo. Giacchè il cardinal
Baronio <span class="fnote">[Baron., Annal. Eccles. ad ann. 1061.]</span> non ebbe difficoltà a
produrre alcuni acuti versi di san Pier
Damiano, neppur io l'avrò per qui replicarli.
Così egli scriveva al medesimo Ildebrando,
suo singolare amico:
</p>

<div class="poem">
<p><i>Papam rite colo, sed te prostatus adoro.</i></p>
<p><i>Tu facis hunc Dominum: Te facit ille Deum.</i></p>
</div>

<p>
In un altro distico, anche più pungente,
dice dello stesso Ildebrando.
</p>

<div class="poem">
<p><i>Vivere vis Romae? clara depromito voce:</i></p>
<p><i>Plus Domino, papae, quam domno pareo papae.</i></p>
</div>

<p>
Il che ci fa conoscere, chi fosse allora
il padrone di nome, e chi di fatti in
Roma.
</p>

<p>
Fu in quest'anno fatto cavaliere il <i>re
Arrigo IV</i> <span class="fnote">[Lambertus Schafnaburgensis, in Chron.]</span>, cioè ricevette egli l'armi
militari dalle mani dell'arcivescovo di
Brema con quella solennità che era da
molti secoli in uso, e durò molti altri
dappoi. E fin d'allora si scoprì il suo mal
talento contra di <i>Annone arcivescovo</i> di
Colonia, perchè gli stava sempre davanti
gli occhi il pericolo corso, allorchè quel
prelato il rapì alla madre. Ma per buona
fortuna essa sua madre, cioè l'<i>imperadrice
Agnese</i>, avendo fatta una scappata
da Roma in Germania, quetò per allora
l'animo vendicativo del figliuolo. Attesero
nell'anno presente <span class="fnote">[Gaufridus Malaterra, lib. 2, cap. 37.]</span> i due fratelli
<span class="pagenum" id="Page_322">[322]</span>
normanni <i>Roberto duca</i> e <i>Ruggieri conte</i>
ad espugnare qualche castello che tuttavia
si sottraeva al loro dominio nella Calabria.
Costò loro quattro mesi l'assedio
del solo di Argel, e convenne in fine ammettere
quegli abitanti ad una discreta
capitolazione. In questi tempi il sopraddetto
insigne abbate di Monte Casino e
cardinale Desiderio attese indefessamente
a fabbricar una suntuosa basilica in quel
sacro luogo <span class="fnote">[Leo Ostiensis, Chron., lib. 3, cap. 18 et seq.]</span>: al quale fine chiamò
dalla Lombardia, da Amalfi e da altri
paesi, e fin da Costantinopoli, dei valenti
artefici di musaici, di marmi, d'oro, di
argento, di ferro, di legno, di gesso, di
avorio e d'altri lavorieri: il che servì
ancora ad introdurre o a propagar queste
arti in Italia. Troviamo eziandio che
nell'anno presente seguitava la città di
Napoli a riconoscere la sovranità dei
greci Augusti, ciò apparendo da una concession
di beni <span class="fnote">[Antiquit. Italic., Disset. V.]</span> fatta da <i>Giovanni II</i>
arcivescovo di quella città, e da <i>Sergio V</i>,
il quale si vede intitolato <i>eminentissimus
cousul et dux, atque Domini gratia magister
militum</i>. Lo strumento fu stipulato
<i>imperante domino nostro duce Constantino
magno imperatore, anno quinto, die
XXII mensis julii, Indictione tertia, Neapolis</i>.
Se tali note non son fallate, prima di
quel che credette il padre Pagi <span class="fnote">[Pagius, ad Annal. Baron.]</span>, <i>Costantino
duca</i> ascese sul trono di Costantinopoli.
A quest'anno ancora appartiene un
placito pubblicato dal Campi <span class="fnote">[Campi, Istor. di Piacenza, tom. 1 Append.]</span>, e tenuto
nel dì primo di luglio in Piacenza nella
corte propria di Rinaldo messo del signor
re, dove <i>in judicio residebat domnus Dionisius
episcopus sanctae placentinae ecclesiae,
et comes vius comitatu placentino,
sive missus domni regis una cum domnus
Cuniberto episcopus sanctae taurinensis
ecclesiae</i>, ec. Serva ancora questo
atto a comprovare il dominio del re
Arrigo, tuttochè non per anche coronato,
in Italia; e che anche il vescovo di Piacenza,
<span class="pagenum" id="Page_323">[323]</span>
al pari di tanti altri prelati, era
divenuto conte, cioè governatore della
sua città.
</p>

<hr />
</div>

<div class="chapter">
<h2 class="hidden" id="MLXVI">MLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Alessandro II</span> papa 6.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 11.</td>
  </tr>
</table>

<p>
Dimenticossi ben presto <i>Riccardo
principe</i> di Capoa d'essere vassallo della
santa Sede, e di aver giurata fedeltà ad
essa sotto papa Niccolò II. Egli, a guisa
degli altri principi normanni, che mai
non si quetarono finchè non aveano assorbito
chi stava loro vicino, e dopo ciò
pensavano ad ingoiar gli altri, a' quali
s'erano appressati: veggendo che tutto
gli andava a seconda, cominciò anche a
stendere le sue conquiste sopra le terre
immediatamente sottoposte nel ducato
romano ai papi. E Lupo Protospata scrive <span class="fnote">[Lupus Protospata, in Chron.]</span>
ch'esso Riccardo <i>intravit terram
Campaniae, obseditque Ceperanum, et
comprehendit eum, et devastando usque
Romam pervenit</i>. Accostato che si fu a
Roma <span class="fnote">[Leo Ostiensis, Chron., lib. 3, cap. 25.]</span>, pretese d'essere dichiarato
patrizio, cioè avvocato della Chiesa romana:
dignità fino da' tempi di Pipino re di
Francia conservata sempre negl'imperadori,
e dignità che portava seco primato, o
almeno gran considerazione nell'elezione
de' romani pontefici. Di questa mena fu avvertito
il re <i>Arrigo IV</i>, e per abbatterla, ed
insieme con disegno di levar dalle mani
rapaci de' Normanni le terre di san Pietro,
e di prendere in tal occasione la corona
dell'imperio dalle mani del papa, unì
insieme una forte armata, e giunse fino
ad Augusta, risoluto di calare in Italia.
Il costume era che il marchese di Toscana,
allorchè il re germanico era per
venire in queste parti, andasse ad incontrarlo
colle sue milizie. Aspettò Arrigo
per qualche tempo che il <i>duca Gotifredo</i>
comparisse; ma non veggendolo mai
<span class="pagenum" id="Page_324">[324]</span>
venire, anzi avvisato ch'egli era ben
lontano di là, tra il dispetto a cagione di
questa mancanza, e forse anche per qualche
sospetto della fede di lui, desistè
dalla sua spedizione, e se ne tornò indietro.
Intanto esso duca con possente
esercito era corso a Roma per reprimere
l'insolenza di Riccardo e de' suoi Normanni.
Tale era il credito del duca Goffredo,
tali le forze sue, che i Normanni
sbigottiti si ritirarono più che di fretta,
abbandonando la Campania romana;
se non che Giordano figliuolo del suddetto
Riccardo con un buon corpo di
gente si fortificò in Aquino per far testa
all'armata nemica. Presentossi Goffredo
co' suoi circa la metà di maggio sotto
quella città, accompagnato in quella spedizione
dallo stesso papa e dai cardinali, e
per diciotto giorni stette accampato intorno
alla medesima, con essere succedute
varie prodezze sì dall'una parte come
dall'altra. Ma per accortezza di Guglielmo
Testardita, che andò innanzi indietro, si
conchiuse un abboccamento fra esso
duca Goffredo e Riccardo principe al
ponte già rotto di sant'Angelo di Todici.
Fama corse che il duca più da una grossa
somma di danaro, che dalle parole
di Riccardo si lasciasse ammansare; e
però da lì a poco piegate le tende, se ne
tornò colla sua gente in Toscana. Si lasciò
vedere in quegli stessi giorni una
gran cometa, di cui fanno menzione altri
storici sotto il presente anno, e mostrò
la sua lunga coda per più di venti giorni.
Romoaldo Salernitano <span class="fnote">[Romualdus Salernit., Chron., tom. 7 Rer.
Italic.]</span>, che sotto
questo medesimo anno parla del predetto
fenomeno, aggiugne che <i>Roberto Guiscardo</i>
circa gli stessi giorni <i>cepit civitatem
Vestis, apprehenditque ibi catapanum
nomine Kuriacum</i> (cioè Ciriaco). Nella
Cronichetta amalfitana <span class="fnote">[Antiquit. Italic., tom. 1, pag. 253.]</span> l'acquisto
della città del Vasto è trasportato nell'anno
seguente, e quel catapano vien
ivi chiamato <i>Bennato</i>. Abbiamo da Gaufrido
<span class="pagenum" id="Page_325">[325]</span>
Malaterra <span class="fnote">[Gaufrid. Malaterra, lib. 2, cap. 38.]</span> che in questi tempi
il <i>conte Ruggieri</i> facea continue scorrerie
in Sicilia addosso ai Mori, con riportarne
quasi sempre buon bottino, e con
tale speditezza, che non potea esser mai
colto da loro. Fabbricò eziandio la fortezza
di Petrelia con torri e bastioni:
fortificazione che servì a lui non poco
per conquistare il resto della Sicilia.
</p>

<p>
Fin qui avea tenuto saldo contra del
clero concubinario di Milano e contra
de' simoniaci <i>Arialdo</i> diacono di quella
chiesa, non già fratello di un marchese,
ma bensì di chi portava il soprannome
di Marchese; ecclesiastico pieno di zelo
per la disciplina ecclesiastica, e che insieme
con <i>Erlembaldo</i> nobile laico commoveva
il popolo contra de' cherici scandalosi,
e contra dello stesso <i>arcivescovo
Guido</i>. Passò Arialdo a Roma, e tali doglianze
e pruove dovette portare contra
d'esso arcivescovo, fautore de' preti
concubinarii, e creduto simoniaco, che il
pontefice Alessandro II fulminò la scomunica
contra di lui. Tornato Arialdo a
Milano, e divulgate le censure, gran tumulto
ne succedette nel dì della Pentecoste,
perchè ito alla chiesa l'arcivescovo,
sollevossi contra di lui, oppur prese
l'armi in favore d'Arialdo quella plebe
che teneva il di lui partito, e dopo aver
bastonato l'arcivescovo, e lasciatolo come
morto, corsero tutti a dare il sacco al di
lui palazzo <span class="fnote">[Arnulfus Hist., Mediol., lib. 3, cap. 18.]</span>. Questo accidente svegliò
non poca commozione ne' vassalli ed altri
aderenti dell'arcivescovo i quali, risolverono
di farne vendetta sopra Arialdo. Non
veggendosi egli sicuro, travestito se ne fuggì,
ma non potè lungo tempo sottrarsi alle
ricerche de' suoi persecutori. Tradito da
un prete, presso il quale s'era rifuggito,
fu messo in mano dei soldati dell'arcivescovo,
che condotto sul Lago maggiore,
quivi crudelmente gli levarono la
vita nel dì 28, oppure, come altri vogliono,
nel dì 27 di giugno dell'anno presente.
Non mancarono miracoli in attestazione
<span class="pagenum" id="Page_326">[326]</span>
della gloria ch'egli conseguì in
cielo, e fu poco dipoi registrato fra i
santi martiri dalla Sede apostolica. Abbiamo
la sua vita scritta dal beato Andrea
Vallombrosano suo discepolo; e il
Puricelli <span class="fnote">[Puricellius, de SS. Arialdo et Herlembaldo.]</span>, scrittore accuratissimo e
benemerito della storia di Milano, diede
tutto alla luce, ed illustrò i fatti sì d'esso
Arialdo che di Erlembaldo. Veggansi
ancora gli Atti de' Santi bollandiani <span class="fnote">[Acta Sanctorum Bollandi, ad diem 27 Junii.]</span>.
Arnolfo e Landolfo seniore, storici milanesi
di questi tempi, svantaggiosamente
parlarono d'esso Arialdo, perchè avversarii
di lui, e protettori del clero, allora
troppo scostumato. In quest'anno ancora
passò alla gloria de' beati san <i>Teobaldo</i>
romito franzese della schiatta nobile dei
conti di Sciampagna. Succedette la sua
morte nel luogo di Solaniga presso a
Vicenza, dove per più anni egli era dimorato,
menando una vita austera in
orazioni e digiuni. Il sacro suo corpo fu
rapito dai Vicentini; ma nell'anno 1074
furtivamente tolto, fu portato al monistero
della Vangadizza presso l'Adicetto,
dove è oggidì la terra della Badia. Abbiamo
la sua vita <span class="fnote">[Mabill., Saecul. Benedict., VI, P. II.]</span> scritta da Pietro
abbate di quel sacro luogo, e persona
contemporanea, che assistè alla di lui
morte. Ne parla anche Sigeberto <span class="fnote">[Sigebertus, in Chron.]</span>,
oltre a molti altri. In quest'anno ancora
non potendo più sofferire i vescovi e
principi della Germania <span class="fnote">[Lambertus Schafnaburgensis, in Chron.]</span> che <i>Adelberto
arcivescovo</i> di Brema, uomo pien d'alterigia,
si abusasse dell'ascendente preso
sopra il giovane re Arrigo coll'operar
tutto di cose che gli tirarono addosso
l'odio di tutti: congiurati in Triburia,
intimarono ad Arrigo o di depor la corona,
o di licenziare da sè Adelberto.
Perchè egli volle fuggire, gli misero le
guardie intorno, e poi vituperosamente
cacciarono l'arcivescovo bremense, e fu
consegnato il re sotto il governo di <i>Annone
<span class="pagenum" id="Page_327">[327]</span>
arcivescovo</i> di Colonia, e di <i>Sigefredo
arcivescovo</i> di Magonza <span class="fnote">[Adam Bremensis, Hist., lib. 3, cap. 37.]</span>. Annone
attese ad innalzar tutti i suoi parenti ed
amici alle prime dignità, e fra gli altri
promosse alla chiesa archiepiscopale di
Treveri, che venne a vacare in questo
anno, <i>Conone</i>, cioè <i>Corrado</i> suo parente,
e gli fece dar l'anello e il baston pastorale
dal re Arrigo, con inviarlo poscia a
Treveri, per esser ivi intronizzato. Restò
talmente disgustato ed irritato il clero
e popolo di quella città, per vedersi privato
dell'antico suo diritto d'eleggere il
proprio pastore, che diede nelle smanie,
e ne avvenne poi che, arrivato colà Conone,
Teoderico conte e maggiordomo
della chiesa di Treveri gli fu addosso con
una mano d'armati, e, dopo qualche
mese di prigionia, il fece precipitar giù
da un'alta montagna, dove lasciò la vita.
Fu questi, non so come, riguardato dipoi
qual martire; e Lamberto scrive che alla
sua tomba succedeano moltissimi miracoli.
Ma non dovette far grande onore
all'arcivescovo Annone, che fu poi anch'egli
venerato per santo, una promozion
tale, perchè ingiuriosa a quel popolo
e contraria ai sacri canoni.
</p>

<hr />
</div>

<div class="chapter">
<h2 class="hidden" id="MLXVII">MLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Alessandro II</span> papa 7.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 12.</td>
  </tr>
</table>

<p>
Non men che Milano era in confusione
la città di Firenze in questi giorni
a cagion de' monaci vallombrosani, che
sosteneano aver <i>Pietro</i> da Pavia <i>vescovo</i>
conseguita quella chiesa coll'aiuto della
regina pecunia. Per mettere fine a sì lunga
dissensione che avea già partorito varii
scandali, ebbero le parti ricorso a san
<i>Giovanni Gualberto</i>. Fece egli quanto fu
in sua mano per indurre il vescovo a
confessare il suo fallo; ma indarno. Propose
dunque la sperienza ossia il giudizio
del fuoco: che allora simili modi di
tentar Dio non erano vietati, anzi parea
<span class="pagenum" id="Page_328">[328]</span>
talvolta che Dio gli autenticasse coi miracoli.
Questa sregolata pruova nondimeno
non avea voluto concedere nell'anno
antecedente papa <i>Alessandro II</i> in
occasione di visitar la Toscana. Comandò
dunque l'abbate san Giovanni Gualberto
che un suo monaco dabbene, appellato
Giovanni, passasse pel fuoco, e
con tal pruova chiarisse se Pietro era
simoniaco sì o no. A due cataste di legna
preparate per tal funzione fu attaccato
il fuoco, ed allorchè era ben formato
ed alto il fuoco, animosamente vi
passò per mezzo il monaco Giovanni,
co' piedi nudi senza nocumento alcuno, e
senza che neppur restasse bruciato un
pelo del suo corpo. Il fatto prodigioso si
vede descritto del popolo fiorentino in
una lettera <span class="fnote">[Epistol. Populi Florentini ad Alexandr. Papam,
in Vita S. Johannis Gualberti.]</span> a papa Alessandro, riferita
anche dal cardinal Baronio <span class="fnote">[Baron., in Annal. Eccl.]</span>, il
quale giudicollo accaduto nell'anno 1063.
Ma il padre Mabillone <span class="fnote">[Mabill., Annal. Benedict. ad hunc annum.]</span> scoprì con altre
memorie che tal pruova accadde nel
mese di febbraio nel mercordì della prima
settimana di quaresima dell'anno
presente, in cui la Pasqua cadde nel dì 8
di aprile. Il vescovo Pietro si sa che,
preso l'abito monastico, in quello piamente
terminò i suoi giorni; e che il monaco
Giovanni fu dipoi creato cardinale
e vescovo d'Albano, appellato da lì innanzi
<i>Giovanni igneo</i>, quasi uomo di fuoco,
e adoperato dalla santa Sede in ambascerie
di grande importanza.
</p>

<p>
Tuttavia durava l'ostinazion dell'antipapa
Cadaloo, e se non potea far più
guerra coll'armi al legittimo pontefice
Alessandro II, gliela facea colla disunione
delle chiese, seguitando alcuni vescovi,
spezialmente <i>Arrigo arcivescovo</i> di
Ravenna, a sostenere la di lui fazione.
Per terminare questa abbominevol gara,
e per salvare con qualche apparenza il
decoro della corte germanica, fu data
l'incumbenza ad <i>Annone arcivescovo</i> di
<span class="pagenum" id="Page_329">[329]</span>
Colonia di venire in Italia <span class="fnote">[Nicol. Cardinal. de Aragon., in Vita Alexandri
II, Part. I, tom. 3 Rer. Italicar.]</span>. Passò egli
por Lombardia e Toscana a Roma senza
fermarsi, e quivi ammesso all'udienza
del papa, in presenza de' cardinali, con
aria mansueta e modesta disse: <i>Come
mai, o confratello Alessandro, avete voi
ricevuto il papato senza ordine e consentimento
del re mio signore? Lungo tempo
è che tale licenza s'ottiene dai re e principi</i>.
E qui cominciando dai patrizii dei
Romani e dagl'imperadori, alcuni ne nominò,
per ordine e consenso de' quali
erano saliti gli eletti sulla sedia di san
Pietro. Allora saltò su il <i>cardinal Ildebrando</i>
arcidiacono coi vescovi e cardinali,
e disse all'arcivescovo, che, secondo
i canoni, non era permesso ai re d'aver
mano nell'elezione de' romani pontefici,
e addusse molti testi dei santi Padri, e
massimamente l'ultimo decreto di papa
Niccolò II sottoscritto da cento tredici
vescovi, di maniera che l'arcivescovo
restò, o mostrò di restar soddisfatto:
benchè veramente neppur fosse stato osservato
il decreto d'esso Niccolò pontefice.
Dopo di che pregò il papa di voler
tenere per questa causa un concilio in
Lombardia, per quivi giustificar pienamente
l'elezione sua. Il che, quantunque
paresse contro il costume, e contrario al
decoro d'un romano pontefice, tuttavia,
considerata la cattiva costituzion de' tempi,
e per desiderio di dar la pace alla
Chiesa, fu accordata e scelta la città di
Mantova per celebrarvi il concilio. Che
in quest'anno fosse il medesimo celebrato,
e non già nel 1064, come altri ha
creduto, l'hanno già dimostrato Francesco
Maria Fiorentini <span class="fnote">[Fiorentini, Memor. di Matilde, lib. 1.]</span> e il padre Pagi <span class="fnote">[Pagius, in Crit. ad Annal. Baron.]</span>
coll'autorità di Sigeberto e di Landolfo
juniore storico milanese. Egli è da dolersi
che non sieno giunti fino a' dì nostri
gli atti di quel concilio. Pure sappiamo
che v'intervennero tutti i vescovi
di Lombardia, eccettochè Cadaloo, il quale,
<span class="pagenum" id="Page_330">[330]</span>
benchè ne avesse ordine dall'arcivescovo
di Colonia, non ardì di presentarsi
a quella sacra assemblea, dove il pontefice
Alessandro II talmente provò la
legittimità della sua elezione e rispose
alle calunnie inventate dai malevoli contra
di lui, che i vescovi di Lombardia, di
suoi avversari che erano prima, gli diventarono
amici ed ubbidienti. Fra le altre
cose, quei che veramente in Lombardia
erano rei di simonia, aveano opposto
il medesimo vizio all'elezione di lui. Lo
attesta anche Landolfo seniore <span class="fnote">[Landulphus Senior, Histor. Mediolan., lib. 3,
cap. 18.]</span>, ma
con una man di favole, che non occorre
confutare, perchè smentite dall'evidenza.
Il papa, secondo il costume dei suoi predecessori,
si purgò di questa taccia col
giuramento; e bisogno neppur ve n'era,
perchè egli fu papa di somma virtù e di
raro zelo contro la simonia, ed eletto
spezialmente per cura del cardinale Ildebrando,
cioè del maggior nemico che si
avesse mai quell'esecrabil vizio. Restò
dunque atterrato Cadaloo, il quale nondimeno,
per testimonianza di Lamberto <span class="fnote">[Lambertus Schafnaburgensis, in Chronico.]</span>,
finchè visse, non volle mai cedere
all'empie sue pretensioni.
</p>

<p>
Da Mantova passò papa Alessandro
alla sua patria Milano, dove si studiò di
riformar gli abusi per quanto potè, e di
metter pace fra il clero e popolo. A tal
fine quivi lasciò, oppure mandò due cardinali <span class="fnote">[Arnulf., Hist. Mediol., lib. 3, cap. 19.]</span>,
cioè <i>Mainardo vescovo</i> di Selva
Candida e <i>Giovanni</i>, che fecero nel dì
primo d'agosto alcune utili e savie costituzioni
contra de' simoniaci e cherici
concubinarii, e promossero la pace e concordia
fra i cittadini. Leggonsi tali costituzioni
negli Annali del cardinal Baronio
e nelle annotazioni alla storia di Arnolfo
milanese <span class="fnote">[Rer. Ital. tom. 4, pag. 32.]</span>. La pace nondimeno prese
piede in Milano. <i>Erlembardo</i> Cotta, uomo
nobile e potente, assistito dal braccio di
Roma, seguitò a far aspra guerra
<span class="pagenum" id="Page_331">[331]</span>
all'<i>arcivescovo Guido</i>, con pretenderlo simoniaco
ed illegittimo pastore: il che continuò
gli sconcerti, descritti da Arnolfo e
da Landolfo seniore, storici milanesi di
questi tempi, ma parziali, come già abbiam
detto, de' preti concubinarii, e massimamente
il secondo, ne' cui scritti la
bugia e l'insolenza trionfano. Questi fra
l'altre cose scrive <span class="fnote">[Landulf. Senior., Hist. Mediolan., lib. 3,
cap. 29.]</span> che Erlembaldo
<i>sibimet vexillum, milites</i> (cavalleria) <i>et
pedites, exinde qui scalas ad capiendas
domos, machinasque diversas ordinavit;
praeterea balistas ac fundibularios</i>, ec.
Questi avvenimenti ci fanno assai conoscere
che allora Milano non dovea lasciarsi
regolare da ministro alcuno del
re, e che a poco a poco il popolo s'incamminava
a quella libertà che vedremo
andar crescendo negli anni seguenti. Nella
vita di papa Alessandro II, a noi conservata
da Niccolò cardinale d'Aragona <span class="fnote">[Rerum Italicar., P. I., tom. 3.]</span>,
si legge che dopo il concilio di
Mantova esso pontefice se ne ritornò tutto
lieto a Roma, e che nello stesso tempo
i Normanni occuparono la città di
Capoa, e che Ildebrando cardinale chiamò
in aiuto Goffredo duca di Toscana, il
quale accorso con un immenso esercito,
e colla contessa Matilda sua figliastra,
ricuperò essa città di Capoa, e la restituì
alla Chiesa romana. Potrebbe ciò far
credere tenuto il concilio di Mantova
prima dell'anno presente, giacchè abbiam
veduto succeduta nel presente anno la
guerra della Campania. Ma non è sicuro
in questo il racconto di quello scrittore,
dacchè egli fa ricuperata Capoa, quando
è fuor di dubbio che Riccardo principe
di quelle contrade seguitò ivi a tener sua
signoria; nè l'Ostiense, scrittore di questi
tempi, dà alcun segno che Capoa venisse
in potere della Chiesa romana. Forse
vuol dire che Riccardo di nuovo si
accordò col papa, e gli giurò omaggio anche
per la città di Capoa. In fatti si legge
una bolla d'esso papa in favore di <i>Alfano</i>
<span class="pagenum" id="Page_332">[332]</span>
arcivescovo di Salerno, pubblicata dall'Ughelli <span class="fnote">[Ughell., Ital. Sacr., tom. 7 in Archiepisc.
Salernit.]</span>,
e data <i>Capuae IV idus octobris,
per manus Petri sanctae romanae
Ecclesiae subdiaconi et bibliothecarii, anno
VII pontificatus domni Alexandri papae,
Indictione VII</i>. Credette il Sigonio che
tal documento appartenesse all'anno seguente
1068, ma io lo credo scritto nell'ottobre
dell'anno presente. Ora da esso
apparisce che il papa entrò in Capoa, e
pacificamente vi dimorò; ma quivi continuò
anche Riccardo il suo dominio. La
guerra fatta dal duca Gotifredo in terra
di Lavoro, abbiam veduto di sopra che
è riferita nella Cronichetta amalfitana
all'anno 1058. Fin qui la città di <i>Bari</i>,
capitale della Puglia, anzi degli Stati che
aveano già in Italia gl'imperadori d'Oriente,
città forte e città piena di ricchezze,
avea fuggito il giogo de' Normanni.
Ma da gran tempo vi facea l'amore
<i>Roberto Guiscardo</i> duca, e l'anno fu questo
ch'egli ne determinò la conquista.
Però con un copioso esercito per terra
e con una flotta navale per mare si portò
ad assediarla. Non concordano gli autori
nell'assegnar l'anno in cui egli diede
principio a quest'assedio. Lupo Protospata <span class="fnote">[Lupus Protospata, in Chronico.]</span>
e l'Anonimo barense <span class="fnote">[Anonymus Barensis, in Chron.]</span> di ciò
parlano all'anno seguente, e per quello
che andremo vedendo, dee preponderare
l'asserzion loro a quella di Gaufredo Malaterra <span class="fnote">[Malaterra, lib. 2, cap. 40.]</span>
e di Romoaldo salernitano <span class="fnote">[Romualdus Salern., tom. 7 Rer. Ital.]</span>,
che lo mettono in quest'anno. Leone ostiense <span class="fnote">[Leo Ostiensis, lib. 2, cap. 16.]</span>
scrive che Roberto prima di
mettersi a così difficile impresa, s'era
impadronito della città d'Otranto. Si risero
a tutta prima i Baritani della venuta
dell'esercito nemico; e con ingiurie e
col far mostra delle lor cose più preziose
si faceano beffe dei Normanni. Ma
Roberto, senza curarsene punto, attendeva
a preparar tutto quanto parea più
<span class="pagenum" id="Page_333">[333]</span>
spediente per vincere una sì orgogliosa
città. In quest'anno <span class="fnote">[Annal. Saxon. Berthold. Constantinensis.
Alber. Monan. et alii.]</span> il re Arrigo IV
celebrò le sue nozze in Triburia con <i>Berta</i>
figliuola del già <i>Oddone</i> e della celebre
<i>Adelaide</i> marchesi di Susa. <i>Pietro</i> marchese,
fratello d'essa Berta, per quanto
s'ha da un documento rapportato dal
Guichenon <span class="fnote">[Guichenon, Histor. Genealog. de la Maison
de Savoye, tom. 3.]</span>, tenne un placito nell'anno
1064 nella villa di Cambiana. Ma
riuscì ben infelice il matrimonio suddetto,
perchè troppo era già alterato da' vizii
l'animo di questo re.
</p>

<hr />
</div>

<div class="chapter">
<h2 class="hidden" id="MLXVIII">MLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Alessandro II</span> papa 8.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 13.</td>
  </tr>
</table>

<p>
Non avea di buona voglia il <i>re Arrigo</i>
presa per moglie la <i>regina Berta</i>, e
ne cominciò ben presto a far conoscere
a lei, anzi al pubblico tutto, l'avversione.
Se si ha a credere a Brunone scrittore
della guerra sassonica <span class="fnote">[Hist. Belli Saxon. apud Freherum.]</span>, autore
contemporaneo, ma nemico d'esso re e
parziale de' Sassoni, da cui non discorda
Bertoldo da Costanza <span class="fnote">[Bertholdus Constantinensis, in Chron.]</span>, già Arrigo
era arrivato ad una strana sfrenatezza di
costumi, e perduto nella libidine, senza
curarsi più della moglie, tuttochè giovane,
bella e savia, e cercando in tutt'altre
parti pastura alle sue voglie impudiche.
Cominciò pertanto a desiderare di liberarsi
da questo legame, e gli cadde in
pensiero di far tentare da un suo confidente
l'onestà di essa regina. Con tale
audacia e costanza costui ne parlò a
Berta, ch'ella s'avvide non poter egli
senza consentimento del marito tenerle
di sì fatti ragionamenti. Mostrò dunque
d'arrendersi, e concertò di ammetterlo
nel buio della notte. Ciò riferito ad Arrigo,
all'ora prefissa venne con costui o
per sorprendere la moglie ed aver legittimo
<span class="pagenum" id="Page_334">[334]</span>
motivo di separarsene, ovvero con
pensier di levarle la vita. Per paura che
appena introdotto nella camera il compagno,
si serrasse l'uscio, volle egli essere
il primo ad entrare, e fu ben riconosciuto
da Berta, che tosto diede il catenaccio
alla porta ed escluse l'altro, infingendosi
di non conoscere il marito. Erano
preparate tutte le sue damigelle con bastoni
e scanni, che se gli avventarono addosso,
gridando la regina: <i>Ah figliuolo
di rea femmina, come hai avuto tanto ardire
di entrar qua?</i> Fioccavano le bastonate;
e benchè egli dicesse d'essere il
re, Berta replicava ch'egli mentiva, perchè
suo marito non aveva bisogno di
cercar furtivamente ciò che gli era dovuto
di ragione. Insomma tante gliene
diedero, che il lasciarono mezzo morto:
ed egli senza palesare ad alcuno questo
accidente, e fingendone altra cagione, per
un mese attese a guarire in letto. Così
operava, o almen si dicea che operasse
lo sconsigliato re, il quale, oltre gli eccessi
della sua libidine, commetteva ancora
di quando in quando delle crudeltà, e fece
quanto potè per disgustar i popoli della
Turingia e Sassonia: il che fu principio
d'aspre guerre in quelle contrade. Ciò
nondimeno che maggiormente dispiaceva
al romano pontefice e a tutti i buoni, era
il vender egli pubblicamente i vescovati
e le badie a chi più offeriva, e più a d'uno
lo stesso benefizio, e a gente anche per
altro indegna del sacro ministero.
</p>

<p>
Attesta il Fiorentini, fondato su molte
carte esistenti nell'archivio archiepiscopale
di Lucca <span class="fnote">[Fiorentini, Memor. di Matilde, lib. 1.]</span>, che il pontefice Alessandro
II si trattenne in Lucca, cioè
nell'antico suo diletto vescovato, che
egli tuttavia governava, <i>sul principio di
luglio fino al principio di dicembre</i>. In un
continuo allarme erano in questi tempi i
Saraceni e i popoli restati loro sudditi in
Sicilia, perchè l'indefesso <i>conte Ruggieri</i>
ora in questa ora in quella parte faceva
delle scorrerie, e metteva tutto il paese
in contribuzione. Non sapendo essi come
<span class="pagenum" id="Page_335">[335]</span>
più vivere in mezzo a tanti affanni, secondochè
lasciò scritto Gaufredo Malaterra <span class="fnote">[Malaterra, Hist., lib. 2, cap. 41.]</span>,
misero insieme un grosso
esercito, ed in quest'anno allorchè Ruggieri
comparve verso Palermo a bottinare,
gli furono addosso all'improvviso nel
luogo di Michelmir, e il serrarono da tutte
le parti. Alla vista di costoro, il conte,
animata con breve ragionamento e schierata
la sua picciola armata, la spinse
contro ai nemici, e tal macello ne fece,
che (se pur si ha in ciò da credere alla
esagerazione di quello storico) non vi
restò chi potesse portarne la nuova a
Palermo. Trovaronsi fra il bottino dei
colombi chiusi in alcune sportelle, e Ruggeri
chiestone conto, venne a sapere, essere
uso de' Mori il portar seco tali uccelli,
per potere, allorchè il bisogno lo
richiedeva, informar la città degli avvenimenti,
con legare al collo o sotto l'ali
d'essi un polizzino, e dar loro la libertà.
Dura tuttavia quest'uso in alcune parti
del Levante, e celebre fu fra i Romani
nell'assedio di Modena. Fece il conte
scrivere in arabico in un poco di carta
il successo infelice de' Mori, e i colombi
sciolti ne portarono tosto a Palermo la
nuova, che empiè di terrore e pianto tutta
quella cittadinanza. Abbiamo da Lupo
Protospata <span class="fnote">[Lupus Protospata, in Chronico.]</span> che Roberto Guiscardo
duca di Puglia in quest'anno assediò la
città di Montepeloso, e veggendo che indarno
vi spendeva il tempo, andò con
pochi sotto Obbiano ossia Ojano, e l'ebbe
in suo potere. Romoaldo Salernitano <span class="fnote">[Romualdus Salern., tom. 7 Rer. Ital.]</span>
lo chiama Ariano. Poscia per
tradimento di un certo Gotifredo s'impadronì
da lì a non molto anche di Montepeloso.
Osserva il Malaterra <span class="fnote">[Gaufrid. Malaterra, lib. 2, cap. 39.]</span> che
quella città era di Goffredo da Conversano,
nipote dello stesso Roberto, perchè
figliuolo di una sua sorella, il quale valorosamente
l'avea con altre castella
conquistato senza aiuto del duca, e però
<span class="pagenum" id="Page_336">[336]</span>
non si credeva obbligato a servirgli, come
il duca esigeva. Ma l'ambizion di Roberto
non solea guardare in faccia nè a parenti
nè ad amici, e però gli tolse quella
città, benchè dipoi gliela rendesse con
giuramento di omaggio. Si può nondimeno
dubitare che per conto del tempo
si sia ingannato il Protospata; imperocchè
tanto il Malaterra quanto Guglielmo
Pugliese <span class="fnote">[Guillelmus Apulus, lib. 3.]</span> rapportano questo fatto prima
che Roberto imprenda l'assedio di
Bari, a cui, siccome abbiam veduto, egli
diede principio nell'anno precedente, e
continuollo ancora nel presente. Tuttavia
anche Romoaldo salernitano sotto quest'anno
riferisce la presa di Montepeloso
nel dì 6 di febbraio, correndo l'indizione
sesta.
</p>

<hr />
</div>

<div class="chapter">
<h2 class="hidden" id="MLXIX">MLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Alessandro II</span> papa 9.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 14.</td>
  </tr>
</table>

<p>
Arrivò in quest'anno il giovanil furore
e l'avversione conceputa dal re <i>Arrigo</i>
contra di <i>Berta</i> sua moglie <span class="fnote">[Lambertus Schafnaburgensis, in Chron.]</span>, a trattare
di ripudiarla; al qual fine adescò con
varie promesse <i>Sigefredo arcivescovo</i> di
Magonza, per averlo favorevole in questo
affare. Perchè non v'era legittimo alcun
fondamento di divorzio, s'inorridirono a
tal proposizione gli altri vescovi e magnati.
Pertanto si determinò di tenere un concilio
in Magonza, nella settimana dopo la
festa di san Michele, dove si risolverebbe
ciò che fosse di dovere. Avvisato intanto
<i>papa Alessandro II</i> di questo mostruoso
disegno del re, per impedirlo, spedì suo
legato in Germania san <i>Pier Damiano</i>, che
benchè oppresso dagli anni, ed anche mal
soddisfatto della corte di Roma, pure
non ricusò di assumere questo faticoso
viaggio ed impiego. L'arrivo del legato
mise in costernazione il re, e guastò i
disegni del concilio e tutte le misure dell'arcivescovo
di Magonza. In Francofort
<span class="pagenum" id="Page_337">[337]</span>
diede Arrigo udienza al legato apostolico,
che gli espose gli ordini del papa di guardarsi
da sì scandalosa azione, troppo riprovata
dai sacri canoni, e obbrobriosa
alla gloria di sua maestà. A tenore del
legato parlarono ancora quasi tutti i
principi di quell'assemblea, in guisa che
per necessità e vergogna, ma sempre di
mal cuore, Arrigo smontò dalla sua pretensione,
dicendo che avrebbe fatto forza
a sè stesso per portare quel peso, giacchè
non avea la maniera di sgravarsene.
Che da lì innanzi passasse buona armonia
fra esso re e la moglie Berta, si può
riconoscere dall'avergli ella partorito
figliuoli, e dall'averlo costantemente seguitato
ne' suoi viaggi. Continuava intanto
l'assedio di Bari, che con gran
vigore veniva difeso dai cittadini e da
Stefano Paterano uffiziale speditovi da
Costantinopoli, ed uomo di molta probità
e valore. Ma neppur cessava Roberto per
mare e per terra, con quante macchine
da guerra erano allora in uso, di tormentare
la città, adoperando anche larghe
promesse e fiere minacce, tutto nondimeno
senza far frutto. Veggendo i Baritani
e il loro governatore tanta ostinazione in
Roberto, e che la vettovaglia andava scemando
di troppo, s'avvisarono di liberarsi
in altra maniera da questo pertinace
nemico. Trovavasi in Bari un sicario,
uomo di non ordinario ardimento, che
prese l'assunto di tendere insidie al duca
Roberto, e di levargli la vita <span class="fnote">[Guillelmus Apulus, lib. 2. Gaufrid. Malaterra,
lib. 2, cap. 11.]</span>. Altro
non era il padiglione d'esso Roberto che
una baracca o capanna formata di travicelli,
e circondata da rami d'alberi fronzuti.
Essendosi l'assassino finto uno dei
suoi, verso la sera mentre il duca era per
andare a cena, di dietro ad essa capanna
gli tirò una saetta avvelenata, che gli
toccò bensì le vesti, ma non già il corpo,
ed ebbe quell'assassino la fortuna di salvarsi
colla fuga nella città. Servì questo
accidente per aprir gli occhi a Roberto e
a' suoi, i quali tosto chiamati i muratori
<span class="pagenum" id="Page_338">[338]</span>
gli fecero fabbricare una casa, dove egli
potesse dimorar con sicurezza.
</p>

<p>
A quest'anno il Sigonio <span class="fnote">[Sigonius, de Regno Ital., lib. 9.]</span> riferisce
un concilio, tenuto da papa Alessandro
in Salerno, al quale, oltre a molti vescovi
ed abbati, intervennero anche <i>Gisolfo
principe</i> di quella città, <i>Roberto Guiscardo</i>
duca, e il conte <i>Ruggieri</i> suo fratello. Ma
nè in quest'anno, nè in quel luogo fu
celebrato un tal concilio, se è vero, come
io credo, il documento recato dall'Ughelli <span class="fnote">[Ughell., Ital. Sacr., tom. 7 in Archiepisc.
Salernit.]</span>,
che è l'unico testimonio a noi restato
di questa sacra adunanza. Parla
ivi il pontefice del sinodo, <i>quae sexto
pontificatus nostri anno apud Melphim
celebrata est in ecclesia beati Petri Apostolorum
principis, quae est ejusdem civitatis
sedes episcopatus, die calendarum augustarum</i>,
a cui furono presenti i suddetti
principi. L'anno sesto di papa Alessandro
correa nel dì primo d'agosto dell'anno
1067, se pur egli contò gli anni dal
dì della sua intronizzazione. E in <i>Melfi</i>, e
non già in Salerno, si dice tenuto quel
concilio. In questi tempi si vivea scomunicato
dal papa Arrigo arcivescovo di Ravenna,
per la cui riconciliazione inutilmente
aveva adoperato i suoi buoni uffizii san
Pier Damiano appresso il romano pontefice.
Peggio anche passava in Milano a <i>Guido
arcivescovo</i>, perchè <i>Erlembaldo</i> Cotta,
nobile zelantissimo, dopo aver ricevuto
da Roma la bandiera di san Pietro, colle
armi temporali gli facea guerra: del che
parlano gli storici milanesi Arnolfo e
Landolfo seniore. Ora, siccome osservò
il Puricelli <span class="fnote">[Puricellius, in Vita S. Herlembaldi, cap. 28.]</span>, nell'anno presente accadde,
che trovandosi quel prelato, siccome
persona creduta simoniaca, angustiato da
tanti affanni, ed oramai per le malattie e
per la vecchiaia in pessimo stato, s'indusse
a rinunziar la chiesa a <i>Gotifredo</i> suddiacono,
uno degli ordinarii, cioè de' canonici
della metropolitana, il quale, inviato
l'anello e il pastorale in Germania,
<span class="pagenum" id="Page_339">[339]</span>
mediante lo sborso di buona somma di
danaro, fu approvato per arcivescovo di
Milano dal re Arrigo, ma non già dalla
Sede apostolica, la quale fulminò contra
di lui le sacre censure, e neppur fu accettato
dal popolo milanese. Era seguita fra
lui e Guido una convenzione verisimilmente
di pagare al vecchio una ragionevol
pensione. Ma avendo Erlembaldo
mosse l'armi anche contra di questo
simoniaco successore della cattedra ambrosiana,
e mancando a lui i mezzi da
soddisfare al convenuto, Guido accordatosi
con Erlembaldo, tentò di ripigliare
l'arcivescovato, e se ne tornò a Milano,
dove burlato miseramente terminò poscia
i suoi giorni nell'anno 1071. Essendo
morto senza prole <i>Erberto conte</i> e principe
del Maine in Francia, s'impadronì
di quella provincia <i>Guglielmo</i> il Conquistatore,
duca di Normandia, e poi re
d'Inghilterra. Ma quei popoli, malcontenti
di avere un tal padrone, chiamarono alla
signoria di quegli Stati il <i>marchese Alberto
Azzo II</i> progenitore de' principi estensi.
S'ha dunque a sapere, per testimonianza
di Orderico Vitale <span class="fnote">[Ordericus Vitalis, Hist. Eccl., lib. 4.]</span>, che scrivea le sue
storie circa l'anno 1130, che esso Erberto
ebbe tre sorelle. <i>Una earum data est Azzoni
marchisio Liguriae</i>, cioè al suddetto
marchese Azzo. Il suo nome fu <i>Garsenda</i>,
siccome ho dimostrato altrove <span class="fnote">[Antichità Estensi, P. I, cap. 3.]</span>.
Dal primo matrimonio con <i>Cunegonda</i> dei
Guelfi avea questo principe avuto un
figliuolo, cioè <i>Guelfo IV</i>, che vedremo in
breve creato duca di Baviera, ascendente
della real casa di Brunswich. Da questo
altro matrimonio colla principessa del
Maine ricavò due maschi, cioè <i>Ugo</i> e <i>Folco</i>,
dal secondo de' quali viene la ducal
casa d'Este. Abbiamo dunque dalle Vite
de' vescovi, date alla luce dal padre Mabillone <span class="fnote">[Mabill., Analect., tom. 3, cap. 33.]</span>,
che forse circa questi tempi i
primati del Maine <i>mittentes in Italiam,
Athonem quemdam marchisium cum uxore
et filio, qui vocabatur Hugo venire fecerunt,
<span class="pagenum" id="Page_340">[340]</span>
seque et civitatem, et totam simul
regionem eidem marchisio tradiderunt</i>. Andò
il marchese Azzo, s'impadronì di tutto
il Maine, e vi lasciò signore il figliuolo
Ugo. Ma nel 1072 di nuovo s'impadronì
di quel principato il suddetto re d'Inghilterra
Guglielmo. Di ciò ho io parlato
più diffusamente nelle Antichità estensi <span class="fnote">[Antichità Estensi, P. I, cap. 27.]</span>.
A <i>Giovanni duca</i> di Amalfi <span class="fnote">[Antiquit. Ital., tom. 1, pag. 211.]</span> succedette
nell'anno presente <i>Sergio</i> suo
figliuolo.
</p>

<hr />
</div>

<div class="chapter">
<h2 class="hidden" id="MLXX">MLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXX</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Alessandro II</span> papa 10.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 15.</td>
  </tr>
</table>

<p>
Mancò di vita <i>Gotifredo Barbato</i> duca
di Lorena e Toscana; ma non è sì facile
l'accordar gli scrittori intorno all'anno
della sua morte. Bertoldo da Costanza <span class="fnote">[Bertold. Constantiensis, in Chron.]</span>
la mette nell'anno 1069, succeduta nella
vigilia del santo Natale: nel che è seguitato
dal Fiorentini nelle Memorie di Matilda <span class="fnote">[Fiorentini, Memor. di Matild., lib. 1.]</span>,
e dal padre Mabillone <span class="fnote">[Mabill., Annal. Benedict.]</span>. Ma
Lamberto da Scafnaburgo <span class="fnote">[Lambertus Schafnaburgensis, in Chron.]</span>, Sigeberto <span class="fnote">[Sigebertus, in Chron.]</span>,
l'Annalista sassone <span class="fnote">[Annalista Saxo apud Eccardum, tom. 1
Corp. Hist.]</span> ed altri, ai
quali aderì il cardinal Baronio <span class="fnote">[Baron., in Annal. Ecclesiast.]</span> col
padre Pagi <span class="fnote">[Pagius, ad Annal. Baron.]</span> la riferiscono all'anno
presente. E se si potesse con franchezza
riposare sopra una memoria informe recata
dallo stesso Fiorentini, si dovrebbe
credere veramente passato all'altra vita
nell'anno presente. Ma non sembra finora
ben deciso questo punto. Anche la breve
Cronica di san Vincenzo di Metz <span class="fnote">[Labbe, Nova Bibliot., tom. 1, pag. 345.]</span>
all'anno 1069 riferisce la di lui morte.
Vo io credendo derivata questa sconcordanza
degli storici dall'anno che terminava
<span class="pagenum" id="Page_341">[341]</span>
colla vigilia del santo Natale, cominciando
il nuovo nel dì seguente. Dovette
mancare questo principe nella notte che
divideva l'uno anno dall'altro. Presso gli
storici suddetti egli si truova ornato di
molti elogi, e fu da taluno appellato <i>Gotifredo
il Grande</i>, a distinzione degli altri
duchi di Lorena di questo nome. Morì
appunto in Lorena, ed ebbe sepoltura in
Verdun, con lasciar vedova per la seconda
volta <i>Beatrice duchessa</i> di Toscana, e
un figliuolo di lui nato dalle prime nozze,
per nome <i>Gozelone</i>, ossia <i>Gotifredo</i>, giovine
di gran talento, ma gobbo: il che
servì a lui di soprannome per distinzione
dagli altri. Ossia che vivente il padre, o
che dopo la sua morte si conchiudesse
l'affare, certo è che fra questo giovane
principe, cioè Gotifredo il Gobbo e la <i>contessa
Matilda</i>, unica figliuola di Bonifazio
già duca e marchese di Toscana e della
suddetta Beatrice, seguì matrimonio; e
noi vedremo in breve questo principe, già
succeduto al padre nel ducato della Lorena,
esercitar anche in Italia l'autorità
di duca di Toscana per ragione di Matilda
sua moglie. Non erano per anche divenuti
ereditarii i ducati e gli altri governi
d'Italia, talmente che le donne ancora
vi succedessero; ma la potenza e la costituzion
de' tempi avea già introdotto
questo costume. L'abbiamo parimente
osservato in <i>Adelaide marchesana</i> di Susa,
principessa d'animo virile. Vien creduto
dal Guichenon <span class="fnote">[Guichenon, Histoire de la Maison de Savoye,
tom. 1.]</span>, che a questa
Adelaide appartenga una Memoria riferita
dall'Ughelli <span class="fnote">[Ughell., Ital. Sacr., tom. 4, in Episc. Astens.]</span>, ed estratta dalla Cronica
del monistero di Fruttuaria, cioè la
seguente: <i>Anno Domini MLXX, mense majo
capta fuit et incensa civitas astensis ab
Alaxia comitissa astensi</i>: nella quale occasione
il suddetto Ughelli fu d'avviso che
Adelaide facesse ricevere a quel popolo
per suo vescovo <i>Girlemo</i>, fin qui rigettato
dagli Astigiani. Leggesi una simil Memoria
<span class="pagenum" id="Page_342">[342]</span>
nelle Croniche d'Asti <span class="fnote">[Chron. Astens., tom. 9 Rer. Ital.]</span>, ma con
diversità, dicendosi ivi che la città d'Asti
fu presa in quest'anno, <i>nono kalendas
maii a comitissa Alaxia; et ab ea tota
succensa fuit de anno MXCI decimo quinto
kalendas aprilis; et eodem anno dicta
comitissa obiit</i>. Alassia e Adelaide sono
lo stesso nome; ma se è vero questo incendio,
non dovette già questo entrare
nel catalogo de' suoi elogi. In quest'anno
ancora diede fine a' suoi giorni <i>Odelrico
duca</i> e marchese di Carintia <span class="fnote">[Lambertus Schafnaburgensis, in Chron. Annalista
Saxo apud Eccardum, tom. 1 Corp. Histor.]</span>. Soleva
in addietro andare unito col governo della
Carintia quello ancora della Marca di
Verona; ma non so dire s'egli godesse
nello stesso tempo di questa, nè chi fosse
ora presidente d'essa Marca. Ebbe per
successore <i>Bertoldo</i> ossia <i>Bertolfo</i>. Nè si
dee tacere, per gloria dell'Italia, che in
quest'anno da <i>Guglielmo</i> re d'Inghilterra
e duca di Normandia, soprannominato
il Conquistatore, fu creato arcivescovo
di Cantorberì e primate dell'Inghilterra
il beato <i>Lanfranco</i> di nazione pavese, personaggio
celebre nella storia ecclesiastica
non meno per la sua letteratura, che
per le sue gloriose azioni. Appoggiato il
Sigonio <span class="fnote">[Sigionius, de Regno Ital., lib. 4.]</span> alle Croniche moderne di Pisa,
scrisse che in quest'anno i Pisani portarono
la guerra in Corsica: del che offesi
i Genovesi, con dodici galere andarono
a bloccar la bocca di Arno; ma
usciti in armi i Pisani, ne presero sette
nel dì di san Sisto d'agosto. Non sono
indubitate cotali notizie. Gli antichi Annali
di Pisa <span class="fnote">[Annales Pisani, tom. 6 Rer. Ital.]</span> altro non dicono, se non
che sorse gran guerra fra i Pisani e Genovesi.
L'avidità del commercio diede
moto all'invidia, all'odio, e poscia alle
guerre fra queste due nazioni; e andando
innanzi, ne vedremo de' lagrimevoli effetti.
Neppur lasciò passare l'anno presente
<i>papa Alessandro</i> senza rivedere la sua diletta
chiesa di Lucca, dove, secondo le
<span class="pagenum" id="Page_343">[343]</span>
memorie allegate da Francesco Maria
Fiorentini <span class="fnote">[Fiorentini, Memorie di Matilde, lib. 1.]</span>, nel dì 6 di ottobre solennemente
consecrò la cattedrale di san
Martino, nuovamente fabbricata in quella
città, e confermò i privilegii a quel vescovato.
</p>

<p>
V'ha chi crede che in quest'anno
giugnesse <i>Roberto Guiscardo</i> duca ad insignorirsi
della capital della Puglia, cioè
di Bari <span class="fnote">[Gaufrid. Malaterra, lib. 2, cap. 43. Guillelm.
Apulus, lib. 3.]</span>. Già cominciava ad assottigliarsi
forte la vettovaglia in quella città,
e Roberto più che mai si mostrava risoluto
di forzarla a cedere. Spedirono perciò
que' cittadini un messo a Costantinopoli
con lettere compassionevoli a <i>Romano
Diogene imperadore</i>, per implorare
soccorso. Nè lo chiesero in vano. Romano,
messa insieme una buona flotta di
navi con soldatesche e viveri, ne diede il
comando a Gocelino normanno, che disgustato
e ribello del duca Roberto, era
alcuni anni prima passato alla corte imperiale
d'Oriente, ed avea fatta ivi gran
fortuna colla sua bravura. Tornato il
messo a Bari, e segretamente entrato,
riempiè di allegrezza quel prima disperato
popolo coll'avviso del vicino aiuto,
e loro ordinò di stare attenti per far dei
fuochi la notte, allorchè si vedesse avvicinare
la flotta de' Greci. Ma s'affrettarono
essi di troppo. La stessa notte cominciarono
ad accendere de' fuochi nelle
torri e in altri siti della città: il che osservato
dai Normanni, servì loro d'indizio,
che aspettassero in breve qualche
aiuto per mare. Per buona ventura il
<i>conte Ruggieri</i> alle premurose istanze del
fratello Roberto era anch'egli dalla Sicilia
venuto a quell'assedio, menando
seco un poderoso naviglio. Fu a lui data
commission di vegliare dalla banda del
mare, nè passò molto che si videro da lungi
molti fanali, segni indubitati di navi che
venivano alla volta di Bari. Allora l'intrepido
Ruggeri, imbarcata la gente sua,
con leonina ferocia volò incontro ai Greci,
<span class="pagenum" id="Page_344">[344]</span>
i quali credendo che i Baritani per
l'allegrezza venissero a riceverli, non si
prepararono alla difesa. Andarono i Normanni
a urtar sì forte ne' legni nemici,
che una delle navi normanne, dove erano
cento cinquanta corazzieri, si rovesciò, e
restò cogli uomini preda dell'onde. Ma il
valoroso Ruggieri adocchiata la capitana,
perchè portava due fanali, andò a dirittura
ad investirla, e la sottomise con far
prigione il generale Gocelino, che poi lungamente
macerato in una prigione, quivi
miseramente morì. Questa presa, e l'avere
affondata un'altra nave de' Greci, mise
in rotta e fuga tutto il rimanente con
gloria singolare de' Normanni, che in addietro
non s'erano mai avvisati di esser
atti a battaglie navali, e cominciarono
allora ad imparare il mestiere. Nè di più
vi volle perchè i cittadini di Bari trattassero
e concludessero la resa della città al
duca Roberto, che trattò amorevolmente
non solo essi, ma anche la guarnigion
greca, e il lor generale Stefano, con rimandar
poi tutti essi Greci liberi al loro
paese. Se veramente in quest'anno, oppure
nel seguente, Roberto Guiscardo
facesse così importante conquista, si è
disputato fra gli eruditi. Chiaramente scrive
Lupo Protospata <span class="fnote">[Lupus Protospata, in Chronico.]</span> ch'egli entrò vittorioso
in Bari nel dì 15 d'aprile dell'anno
1071; e a lui si attiene il padre Pagi <span class="fnote">[Pagius, in Crit. ad Annal. Baron.]</span>,
con osservare, che, per testimonianza
di Guglielmo Pugliese, durò <i>tre
anni</i> quell'assedio, e che, per conseguente,
esso dovette aver principio nell'anno
1068. Gaufredo Malaterra <span class="fnote">[Malaterra, lib. 2, cap. 43.]</span> all'incontro
scrive che Bari venne alle mani
di Roberto nell'anno presente 1070, e
Camillo Pellegrini <span class="fnote">[Peregrin., Hist. Princip. Langobard.]</span> si sottoscrisse a
tale opinione. Stimò il padre Pagi poco
sicura la cronologia del Malaterra, senza
osservare che non è di miglior tempera
quella di Lupo Protospata, dacchè troviamo
da esso storico posticipata di un
<span class="pagenum" id="Page_345">[345]</span>
anno la caduta dal trono di Romano Diogene
Augusto. Anche Romoaldo Salernitano
nella Cronica sua <span class="fnote">[Romualdus Salernitanus, Chron., tom. 7
Rer. Ital.]</span>, siccome ancora
la Cronichetta amalfitana <span class="fnote">[Antiquit. Ital., tom. 1, pag. 213.]</span> mettono
sotto quest'anno la presa di Bari.
Tuttavia l'autorità dell'Ostiense <span class="fnote">[Leo Ostiensis, lib. 3, cap. 30.]</span> sembra
bastante a decidere questo punto;
cioè a persuaderci che veramente nell'anno
seguente il vittorioso Roberto, dopo
un assedio di <i>circa quattro anni</i>, mettesse
il piede in Bari. Vedremo in breve
ciò ch'egli ne dice. Vennero in questo
anno a Roma, per attestato di Lamberto <span class="fnote">[Lambertus Schafnaburgensis, in Chron.]</span>,
gli arcivescovi di Magonza e Colonia
<i>Sigefredo</i> ed <i>Annone</i>, ed <i>Ermanno
vescovo</i> di Bamberga. Probabilmente ci
conta favole quello storico con dire che
Ermanno accusato di simonia, con preziosi
regali placò il papa. Alessandro, pontefice
di rara virtù, non era personaggio
da lasciarsi in tal guisa sovvertire. Aggiugne
quello storico che a tutti e tre
poi fece esso pontefice un'acerba riprensione,
perchè simoniacamente vendessero
gli ordini sacri. Non dovea per anche
Annone arcivescovo essere giunto a quella
santità, di cui parlano gli storici dei
secoli susseguenti. Era in questi tempi
un gran faccendiere <i>Gregorio vescovo</i> di
Vercelli, e cancelliere di Arrigo IV re di
Germania e d'Italia. Da lui ottenne egli
nell'anno presente varii casali posti nel
contado di Vercelli per la sua chiesa <span class="fnote">[Antiquit. Italic., Dissert. XIII, pag. 738.]</span>,
con esser ivi espresso donato ancora
<i>servitium, quod pertinet ad comitatum</i>:
il che fa intendere che si andava sempre
più pelando e sminuendo l'autorità e il
provento spettante ai conti governatori
delle città, di modo che a poco a poco si
ridusse quasi in nulla il distretto di esse
città, e la signoria de' conti urbani. Ma
dacchè si misero in libertà le stesse città,
colla forza, siccome vedremo, ripigliarono
e sottomisero al loro dominio non
<span class="pagenum" id="Page_346">[346]</span>
meno i conti territoriali ed altri nobili
possidenti castella indipendenti dalla lor
giurisdizione, ma stesero le mani anche
alle castella possedute dalle chiese.
</p>

<hr />
</div>

<div class="chapter">
<h2 class="hidden" id="MLXXI">MLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Alessandro</span> II papa 11.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 16.</td>
  </tr>
</table>

<p>
L'intruso e simoniaco arcivescovo
di Milano <i>Gotifredo</i>, giacchè era stato rigettato
dal popolo <span class="fnote">[Arnulf., Hist. Mediolan., lib. 3, cap. 21.]</span> con molti suoi fazionarii,
andò a ritirarsi in Castiglione,
castello, pel sito montuoso, per le mura e
torri, e per altre fortificazioni, creduto
allora inespugnabile, circa venti miglia
lungi da Milano. Ne usciva spesso la sua
gente a provvedersi di viveri alle spese dei
confinanti, col commettere ancora non
pochi ammazzamenti. Non volendo il popolo
di Milano tollerar più questo aggravio,
misero insieme un esercito, e con
tutto il bisognevole passarono ad assediar
quella rocca, risoluti di liberarsi da
quella vessazione. Mentre durava un tale
assedio, o accidentalmente, o per opera
di qualche scellerato, si attaccò il fuoco
in Milano in tempo appunto che soffiava
un gagliardissimo vento, nel dì 19 di
marzo dell'anno presente. Fece un terribil
guasto l'incendio, riducendo in un
mucchio di pietre una quantità immensa
di case, ed anche di sacri templi, fra i
quali soprattutto fu deplorabile la rovina
della basilica di san Lorenzo, una delle
più belle d'Italia, di maniera che Arnolfo
storico esclamò con dire: <i>O templum,
cui nullum in mundo simile!</i> Nelle storie
milanesi questo orribile incendio si vede
appellato il <i>fuoco di Castiglione</i>. All'avviso
di sì fiera calamità, la maggior parte
dei Milanesi che erano all'assedio di Castiglione,
corse alla città per visitar le sue
povere famiglie: del che accortisi gli assediati,
e cercato qualche rinforzo di
amici, dopo Pasqua fecero una vigorosa
sortita addosso ai pochi rimasti a quello
<span class="pagenum" id="Page_347">[347]</span>
assedio. Ma <i>Erlembaldo</i> con tal valore sostenne
gli assalti, che furono obbligati a
retrocedere. Dopo di che Gotifredo non
veggendosi più sicuro, si fece condurre
altrove: con che cessò la guerra contra
di quel castello. Essendo poi mancato di
vita il vecchio <i>arcivescovo Guido</i>, Erlembaldo
andò disponendo le cose per far
eleggere un successore, dopo aver fatto
giurare il popolo di non mai accettare il
simoniaco Gotifredo; e procurò che da
Roma venisse un legato, per dar maggior
peso a tale elezione. Avea l'infaticabil
abbate di Monte Cassino <i>Desiderio</i> già
compiuta la fabbrica della sua magnifica
basilica <span class="fnote">[Leo Ostiensis, lib. 3, cap. 30.]</span>; e desiderando di consecrarla
con ispecial onore, invitò a tal funzione
il buon papa Alessandro, che non mancò
d'andarvi. Incredibile fu il concorso
de' popoli a quella divota solennità. Fra
gli altri vi si contarono dieci arcivescovi,
quaranta quattro vescovi, <i>Riccardo principe</i>
di Capua, con <i>Giordano</i> suo figlio
e <i>Rainolfo</i> suo fratello, <i>Gisolfo principe</i>
di Salerno co' suoi fratelli, <i>Landolfo principe</i>
di Benevento, Sergio duca di Napoli
e Sergio duca di Sorrento. <i>Nam dux Robertus
Panormum eo tempore oppugnabat,
ideoque tantae solemnitati interesse non
potuit</i>, come scrive l'Ostiense. Seguì la
suddetta consecrazione nel primo giorno
di ottobre; e però questo passo dell'Ostiense
ci dee convincere che nell'anno
presente, e non già nel precedente 1070,
si arrendè al <i>duca Roberto</i> la doviziosa
ed importante città di Bari, e che, per
conseguente, sono scorretti i testi del Malaterra
e di Romoaldo salernitano.
</p>

<p>
Hassi dunque a sapere, che appena
si fu impadronito il duca suddetto di
quella città nell'aprile del presente anno,
ed ebbe dato sesto a quel governo, che
per le istanze del <i>conte Ruggieri</i> suo fratello,
a cui era principalmente dovuta la
gloria di una tal conquista, egli si dispose
a passare in Sicilia, per formare l'assedio
di Palermo, capitale di quell'isola
insigne. Le dissensioni e guerre civili
<span class="pagenum" id="Page_348">[348]</span>
fra gli stessi Mori, che aveano in addietro
facilitato a Ruggieri il conquistar ivi
non poco paese, animarono maggiormente
i due normanni eroi a tentar così
bella impresa, per accrescere in uno
stesso tempo il loro dominio, e liberar
dal giogo saracenico quell'antichissima
ed illustre città. Lo stesso Malaterra <span class="fnote">[Malaterra, lib. 2, cap. 43.]</span>,
da cui non discorda Guglielmo pugliese <span class="fnote">[Guillelmus Apulus, lib. 3.]</span>,
attesta che Roberto dopo la presa
di Bari, <i>brevi iterum expeditionem versus
Salernum summovet</i>; e che essendo dimorato
ne' mesi di giugno e luglio in
Otranto per fare i preparamenti della
nuova guerra, si portò dipoi a Reggio di
Calabria, e indi passò in Sicilia, fingendo
di voler andare contro l'isola di Malta.
A tal fine sbarcò a Catania, dove si trovava
il conte Ruggieri, città che, secondo
l'Ostiense <span class="fnote">[Leo Ostiens., lib. 3, cap. 16.]</span>, fu da loro sottomessa in
quest'anno; ma poi con tutte le forze di
terra e di mare eccolo piombare addosso
alla città di Palermo, assediandola da
tutte le parti. Anche la Cronichetta amalfitana
ha, che il Guiscardo, dopo aver
preso Bari, <i>inde movens exercitum in Siciliam
ire preparavit</i> (forse <i>properavit</i>)
<i>obseditque Panormum</i>. L'anno fu questo
in cui la nobilissima casa appellata poi
d'Este vide uno de' suoi principi stabilito
in uno de' primi gradi d'onore e di
potenza in Germania. Già dicemmo all'anno
1055 che <i>Guelfo IV</i>, figliuolo del
marchese <i>Alberto Azzo II</i> e di <i>Cunegonda</i>
de' Guelfi, fu chiamato in Suevia a prendere
l'ampia eredità de' principi guelfi <span class="fnote">[Abbas Urspergensis, in Chron.]</span>,
<i>missis in Italiam legatis</i> da <i>Imiza</i> avola
sua materna. Accadde, per testimonianza
di Bertoldo da Costanza, <span class="fnote">[Bertoldus Constantiensis, in Chron.]</span> di Lamberto <span class="fnote">[Lambertus Schafnaburgensis, in Chron.]</span>
e d'altri scrittori, che <i>Ottone duca</i>
di Baviera nell'anno precedente si ribellò
contra al re Arrigo, e per questa
cagione si espose ad un'aspra guerra.
Avea Guelfo IV sposata una figliuola di
<span class="pagenum" id="Page_349">[349]</span>
esso duca; però coll'armi, e in quante
altre maniere potè, aiutò per un pezzo
il suocero. Ma allorchè vide andare a
precipizio gli affari di lui, pensò ai casi
proprii, nè risparmiò oro, argento e beni
allodiali affine di ottenere dal re quell'insigne
ducato, maggiore allora di gran
lunga che oggidì. Infatti, per valermi
delle parole del suddetto Lamberto e
dell'Annalista sassone <span class="fnote">[Annalista Saxo apud Eccardum, tom, 1
Corp. Hist.]</span>, per interposizione
di <i>Rodolfo duca</i> di Suevia, cognato
del re Arrigo, <i>Welf vir illustris, acer, et
bellicosus, filius Azzonis marchionis Italorum,
ducatum Bavariae suscepit</i>. Da
questo principe, che fece tanta figura, e
cotanto si segnalò nelle guerre di questi
tempi, viene a dirittura la linea estense
guelfa dei duchi di Brunswich, Luneburgo
e Wulfembettel, che all'elettorato
germanico oggi unisce la corona del regno
della gran Bretagna. Così il marchese
<i>Alberto Azzo II</i> tuttavia vivente vide
stabilita ed innalzata in Germania la discendenza
sua, la quale pur tuttavia gloriosamente
si mantiene e fiorisce anche
in Italia nell'altra linea de' marchesi di
Este duchi di Modena, ec., discendente
da Folco marchese, fratello del medesimo
duca Guelfo. Oltre a quest'anno non
arrivò la vita di <i>Domenico Contareno</i>
doge di Venezia <span class="fnote">[Dandul. in Chron., tom. 12. Rer. Ital.]</span>, ed in suo luogo fu
alzato al trono ducale <i>Domenico Silvio</i>, e
col confalone dato gli fu il possesso della
dignità.
</p>

<hr />
</div>

<div class="chapter">
<h2 class="hidden" id="MLXXII">MLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Alessandro II</span> papa 12.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 17.</td>
  </tr>
</table>

<p>
Portò opinione Girolamo Rossi <span class="fnote">[Rubeus, Hist. Ravenn., lib. 5.]</span>,
seguitato anche in ciò dall'Ughelli <span class="fnote">[Ughell., Ital. Sacr., tom. 2 in Archiepisc.
Ravenn.]</span>,
che <i>Arrigo arcivescovo</i> di Ravenna desse
fine alla sua vita nell'anno 1070: il cardinal
<span class="pagenum" id="Page_350">[350]</span>
Baronio <span class="fnote">[Baron., in Annales Ecclesiast.]</span> credette che nell'anno
presente. Ma più probabile a me sembra
che prima di quest'anno egli sloggiasse
dal mondo; perciocchè sappiamo, che
essendo morto scomunicato esso Arrigo <span class="fnote">[Acta Sanct. Bolland., ad diem 23 februarii.]</span>,
e trovandosi il popolo di Ravenna
incorso in molte censure, <i>papa Alessandro</i>
giudicò bene d'inviar colà san
<i>Pier Damiano</i> ravennate di patria, tuttochè
avanzato forte nella vecchiaia, per
dar sesto a quella sì sconcertata chiesa.
V'andò il santo uomo, fu con grande
allegria ricevuto, riconciliò tutto quel
popolo, e, dopo aver trattato d'altri affari,
si rimise in cammino. Ma appena
giunto ad un monistero posto fuori della
porta di Faenza, quivi fu preso dalla
febbre che, ogni dì più invigorendosi, il
fece passare a miglior vita nel dì 22 di
febbraio dell'anno presente <span class="fnote">[Bertold. Constantiensis, in Chron.]</span>. Questi
viaggi ed azioni, esigendo tutti del tempo,
a me fanno credere che almeno nell'anno
precedente lo scomunicato Arrigo
cessasse di vivere. Fu poi sustituito in
suo luogo, per elezione del re Arrigo,
<i>Guiberto</i> dianzi suo cancelliere in Italia,
uomo pieno d'ambizione, e nato per flagello
della Chiesa di Dio. Papa Alessandro,
che assai ne conosceva lo spirito
turbolento, mal volentieri condiscese a
consecrarlo; ma, secondochè sta scritto
nella Vita d'esso pontefice <span class="fnote">[Nicol. Card. de Aragon., in Vita Alex. II
Papae.]</span> gli predisse
che dalla santa Sede riceverebbe il
gastigo delle sue voglie ambiziose. Ho
detto che Dio chiamò a sè san Pier Damiano:
debbo ora aggiugnere che mancò
in lui un gran lume ed ornamento
della Cristianità, mercè della scienza e
del raro zelo che in tutte le azioni sue
si osservò, e tuttavia si osserva ne' libri
suoi, vivi testimoni ancora di un felicissimo
e piissimo ingegno, nei quali solamente
si può desiderare più parsimonia
nelle allegorie, e più cautela in credere
<span class="pagenum" id="Page_351">[351]</span>
e spacciar tante visioni e miracoli, alcuni
de' quali possono anche far dubitare dei
veri. Abbiamo da Arnolfo, storico milanese <span class="fnote">[Arnulf., Hist. Mediolanens., lib. 3, cap. 23.]</span>
di questi tempi, che nel presente
anno per cura di <i>Erlembaldo</i>, capo in
Milano della fazione opposta alla simonia
e all'incontinenza del clero, alla presenza
di <i>Bernardo</i> legato della Sedia
apostolica, e nel dì dell'Epifania, fece
eleggere dai suoi parziali arcivescovo di
Milano <i>Attone</i>, ossia <i>Azzo, tantummodo
clericum, ac tenera aetate juvenculum,
invito clero, et multis ex populo</i>. Perchè
questo novello arcivescovo venne poi
approvato da papa <i>Gregorio VII</i>, il Puricelli
fu d'avviso ch'egli non potesse
avere sì poca età, come suppone Arnolfo,
il qual pure era allora vivente, e scriveva
di questi fatti. Ma oltre al potersi dire
che <i>juvenculus</i> non vuol dire età che
escluda il vescovato, le scabrose congiunture
d'allora dovettero giustificare
l'aver eletto arcivescovo chi si potea;
perchè i più saggi ed attempati verisimilmente
fuggirono una dignità accompagnata
dai pericoli di disgustare il re, e
d'incontrar la persecuzione della fazion
parziale del re medesimo. Infatti poco
durò l'allegrezza di Attone. Mentre egli
passava co' suoi ad un lauto convito,
con cui si voleva solennizzare l'acquisto
di sì riguardevole mitra, fu in armi la
fazione contraria, ed entrata nel palazzo
mise tutto sossopra. Si nascose Attone
a questo rumore, ma scoperto e preso,
fu indegnamente trattato anche con delle
percosse. E se volle salvar la vita, gli
convenne salire in pulpito nella chiesa,
e con alta voce rinunziare all'elezione
fatta di lui. Si nascosero tutti i suoi fautori;
il legato apostolico anch'egli corse
gran pericolo, perchè gli furono stracciate
le vesti, laonde malconcio si sottrasse
alla furia del popolo. In tal confusione
era la città di Milano. Gotifredo
ed Attone fuori di Milano non consecrati,
e senza goder le rendite della chiesa,
gran tempo stettero campando del proprio,
<span class="pagenum" id="Page_352">[352]</span>
e chiusi nelle lor case di campagna.
Intanto si tenne in Roma un concilio, in
cui venne approvata l'elezione di Attone,
e scomunicato Gotifredo.
</p>

<p>
Nell'agosto dell'anno precedente fu,
siccome dicemmo, intrapreso l'assedio di
Palermo dagl'invitti due fratelli normanni
<i>Roberto</i> e <i>Ruggieri</i>. Seguirono molti
assalti e fatti d'armi sotto quella città.
Venne anche in soccorso de' Palermitani
un grosso rinforzo di Mori <span class="fnote">[Guillelm. Apulus, lib. 3. Malaterra, lib. 2,
cap. 45.]</span>; ma non
attentandosi coloro di assalire per terra
l'esercito cristiano, vollero tentar la loro
fortuna per mare. Gl'intrepidi Normanni
accettarono la sfida, e nella battaglia navale
menarono così ben le mani, che
riuscì loro di prendere alcune delle navi
moresche, altre ne affondarono, e il restante
di esse fu costretto alla fuga. Dopo
cinque mesi dunque di faticoso assedio,
Roberto fece dare un dì due furiosi ma
finti assalti da due parti alla città nuova
posta nella penisola; ed egli allorchè vide
ben impegnati i cittadini nella difesa di
que' due siti, diede co' suoi una scalata
ad un altro sito, e fortunatamente v'entrò
colla sua gente. Ritiraronsi perciò i Palermitani
e Mori nella vecchia città, e
conoscendo che non v'era più speranza
di resistere a questo torrente, la mattina
seguente i primati dimandarono di capitolare:
cioè esibirono la resa della città,
purchè ai Musulmani (e tali doveano essere
quasi tutti allora quei cittadini o Siciliani
o Mori) fosse permesso di vivere liberamente
nella loro legge maomettana. A
braccia aperte fu accettata la loro esibizione
colla condizione suddetta; laonde
il duca e il conte vittoriosi presero il
possesso di quella nobil città, non già nel
mese di giugno, come ha il testo scorretto
di Lupo Protospata <span class="fnote">[Lupus Protospata, in Chron.]</span>, ma bensì
nel dì 10 di gennaio dell'anno presente,
e dopo soli cinque mesi d'assedio, come
ha l'Anonimo barense <span class="fnote">[Anonymus Barensis, apud Peregrin.]</span>, con cui va d'accordo
<span class="pagenum" id="Page_353">[353]</span>
Romoaldo salernitano <span class="fnote">[Romualdus Salernit., tom. 7 Rer. Ital.]</span>. Diede
dipoi Roberto Guiscardo, secondochè lasciò
scritto Leone ostiense <span class="fnote">[Leo Ostiensis, lib. 3, cap. 16.]</span>, l'investitura
di tutta la Sicilia al conte Ruggieri
suo fratello, ritenendo nondimeno in suo
potere la metà di Palermo e di Messina.
Ma per quanto osservò l'abate Carusi <span class="fnote">[Carusi, Stor. di Sicil., P. II.]</span>,
nobile storico delle cose di Sicilia, in questo
ultimo punto non si appose al vero
l'Ostiense, perchè Roberto si riservò il
pieno dominio delle suddette due città, e
il resto concedette al fratello. La Cronichetta
amalfitana <span class="fnote">[Antiquit. Ital., tom. 1, pag. 213.]</span>, che all'anno seguente
riferisce la conquista di quella città,
aggiugne che il Guiscardo di colà portò a
Troia varie porte di ferro e molte colonne
di marmo co' lor capitelli in segno della
sua vittoria. Ci accertano le memorie
citate dal Fiorentini <span class="fnote">[Fiorentini, Memorie di Matilde, lib. 1.]</span> che in quest'anno
ancora papa Alessandro soggiornò in
Lucca nel mese d'agosto e nei tre seguenti.
Vedesi parimente un placito <span class="fnote">[Antiquit. Italic., Dissert. XXXI.]</span>
tenuto da <i>Beatrice duchessa</i> di Toscana,
e da <i>Matilda</i> sua figliuola nel territorio di
Chiusi: <i>anno dominicae Incarnationis millesimo
septuagesimo secundo, septimo idus
junii, indictione decima</i>, al quale intervennero
i due conti di Chiusi Rinieri e
Bernardo coi vescovi di Chiusi e di Siena.
Finì di vivere in quest'anno <span class="fnote">[Lambertus Schafnaburgensis, in Chron.]</span> <i>Adalberto</i>
arcivescovo di Brema, che fin qui era stato
primo ministro del re <i>Arrigo IV</i>; persona
già in odio a tutti, perchè o complice o
autore di molte iniquità da esso re commesse.
Fu uomo di rigida continenza, e
celebrava la messa con gran compunzione
e lagrime; ma senza avvedersi che la
molta sua alterigia, vanità ed altri vizii
offuscavano di troppo e guastavano le
sue poche virtù. Tanto il re Arrigo pregò
<i>Annone arcivescovo</i> di Colonia, prelato
di rara probità, che volesse assumere il
medesimo grado, che quantunque non
<span class="pagenum" id="Page_354">[354]</span>
poco egli ricusasse, pure v'acconsentì. E
in effetto cominciò il pubblico governo
sotto questo insigne prelato a prendere
miglior faccia colla retta amministrazione
della giustizia, col castigo dei cattivi, e
con altri ottimi regolamenti. Ma durò
ben poco questo sereno. Troppo violento,
troppo avvezzato al mal fare era il re
Arrigo. Fugli ancora supposto che <i>Ridolfo</i>
<i>duca</i> di Suevia suo cognato macchinasse
contro la sua corona, ed era per vedersi
una scena eguale a quella della Baviera.
Ma avendo Ridolfo fatto venire in
Germania l'<i>imperadrice Agnese</i> sua suocera,
questa così efficacemente s'interpose
tra il figliuolo e il genero, che ne seguì
per ora la pace.
</p>

<hr />
</div>

<div class="chapter">
<h2 class="hidden" id="MLXXIII">MLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Gregorio VII</span> papa 1.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 18.</td>
  </tr>
</table>

<p>
Non potè molto durarla <i>Annone arcivescovo</i>
di Colonia alla corte del <i>re Arrigo</i> <span class="fnote">[Lambertus Schafnaburgensis, in Chron.]</span>.
Egli edificava con una mano, e
il re distruggeva con tutte e due. Però
non potendo più sopportare le sregolatezze
del re, facendo valere la scusa della
sua avanzata età, tanto disse, che ottenne
di potersi liberar dalla corte, e di ritirarsi
alla sua chiesa. Allora fu che Arrigo,
vedendosi come tolto di sotto all'aio,
lasciò la briglia a tutte le sue passioni,
dandosi maggiormente in preda alle lascivie,
e nulla curandosi, se riduceva alla
disperazione i popoli della Turingia e
Sassonia, con fabbricar tutto dì delle rocche
in quel paese, con permettere alle
guarnigioni di prendere colla forza il sostentamento
dai poveri villani, e con
proteggere le pretensioni dell'arcivescovo
di Magonza, che volea contro il costume
esigere le decime da que' popoli. Andarono
perciò delle gravi doglianze a Roma
contra di Arrigo, ed esposte furono
tutte le di lui infamie, e spezialmente la
vendita delle chiese: il che soprattutto
<span class="pagenum" id="Page_355">[355]</span>
dispiaceva al romano pontefice. Quindi
cominciarono i Sassoni a ribellarsi, voltando
l'armi loro contra delle fortezze
fabbricate in lor pregiudizio dal re. Si
aggiunse che <i>Ridolfo duca</i> di Suevia, <i>Bertolfo
duca</i> di Carintia, e il novello duca
di Baviera <i>Guelfo IV</i> <span class="fnote">[Bertholdus Constantiniensis, in Chron.]</span>, veggendo sprezzato
alla corte il savio ed onorato lor
parere, se ne ritirarono. In somma l'indomito
cervello e furor giovanile di Arrigo
tutto andava facendo per perdere
l'amore non men dei grandi che dei piccoli,
e per mettere la confusione in Germania:
il che pur troppo gli venne fatto.
Intanto papa Alessandro, se dobbiamo
credere all'Urspergense <span class="fnote">[Abbas Urspergens., in Chron.]</span>, spedì lettere
ad esso re, <i>vocantes eum ad satisfaciendum
pro simoniaca haeresi, aliisque nonnullis
emendatione dignis, quae de ipso
Romae fuerant audita.</i> Ma non potè il buon
pontefice <i>Alessandro</i> proseguir più oltre
questi disegni, perchè Dio il chiamò a sè
nel dì 21 d'aprile: pontefice per la sua
pietà, umiltà, eloquenza e zelo, non inferiore
ai migliori <span class="fnote">[Marianus Scotus, in Chronico. Donizo. Paul.
Benried., in Vit. Gregorii VII et alii.]</span>. Si raccontano ancora
varii miracoli operati da Dio per intercessione
di lui. Appena fu nel giorno
seguente data sepoltura al defunto papa,
che i cardinali con tutto il clero e popolo
concordemente acclamarono papa il <i>cardinale
Ildebrando</i> che prese il nome di
<i>Gregorio VII</i>, e si rendè poi celebre a
tutti i secoli avvenire. Resistè egli finchè
potè, ma bisognò darla vinta al quasi furor
del popolo, che non ammise dilazione.
Nè ci volea di meno in questi tempi
sì sconcertati della Chiesa di Dio, che il
petto forte di questo virtuoso, dotto ed
incorrotto pontefice, per correggere spezialmente
gli abusi delle simonie e dell'incontinenza
del clero, che troppo piede
aveano preso dappertutto. Non volle
ommettere il saggio eletto tutti i riguardi
dovuti al re Arrigo, per procurare, se
mai era possibile, di mantener la concordia,
<span class="pagenum" id="Page_356">[356]</span>
e per eseguir in parte anche il decreto
di papa Niccolò II, nel quale anch'egli
aveva avuta mano. Cioè spedì tosto i suoi
messi in Germania coll'avviso al re della
sua elezione, e per quanto si ha dalla
Vita di lui, a noi conservata da Niccolò
cardinal d'Aragona <span class="fnote">[Card. de Aragon., in Vit. Gregor. VII, ibid.]</span>, pregandolo, come
avea fatto anche san Gregorio il Grande,
di non prestar l'assenso a tale elezione.
<i>Quod si non faceret, certum sibi
esset, quod graviores et manifestos ipsius
excessus impunitos nullatenus toleraret.</i>
Se è vera la parlata di questo tenore (del
che potrà talun dubitare), bisogna ben
dire che il re Arrigo dovette qui fare un
grande sforzo al suo mal talento per consentire,
siccome è certo che consentì, ma
non così tosto. Lamberto da Schafnaburgo <span class="fnote">[Lambertus Schafnaburgensis, in Chron.]</span>,
senza parlare dei messi suddetti,
e dopo avere esaltato l'integrità e
l'altre virtù che concorrevano in questo
pontefice, scrive che il di lui inflessibile
zelo ed ingegno acre fece paura ai vescovi
che si trovarono allora alla corte, ben
consapevoli di varii lor mancamenti, dei
quali poteva egli un giorno chiedere conto.
Perciò esortarono Arrigo di dichiarar
nulla l'elezione di lui, giacchè fatta senza
conoscenza ed ordine suo. Ma dovette
prevalere il parer dei più saggi, e il re si
contentò d'inviare a Roma il <i>conte Eberardo</i>
con ordine di conoscere come era
passato il fatto; e se trovasse già consecrato
il papa novello, di protestare di nullità
qualunque atto fatto. Andò questo
uffiziale, fu cortesemente accolto, dimandò
conto dell'operato, e l'eletto pontefice
rispose, che contro sua volontà, non
ostante l'opposizione sua, era stato eletto
dal clero e popolo; ma che non s'era
lasciato sforzare a prender anche l'ordinazione,
volendo prima essere assicurato
che il re e i principi germanici avessero
prestato l'assenso all'elezione sua. Questa
umile risposta, rapportata al re Arrigo,
il soddisfece, e però diede tosto ordine
che fosse consecrato. <i>Et statim Gregorium
<span class="pagenum" id="Page_357">[357]</span>
Vercellensem episcopum italici regni
cancellarium ad urbem transmisit, quatenus
autoritate regia electionem ipsam
confirmaret, et consecrationi ejus interesse
studeret.</i> Lamberto scrive ch'egli fu
consecrato nell'anno seguente nel giorno
della Purificazione di santa Maria. Ma è
un errore, a mio credere, de' suoi copisti.
Tanto dalla Vita di lui conservata dal
cardinal d'Aragona, quanto dal registro
delle lettere del medesimo papa <span class="fnote">[Tom. 10. Concilior. Labbe.]</span>, chiaramente
costa che fu celebrata la di lui
consecrazione nella festa de' principi degli
Apostoli, cioè nel dì 29 di giugno dell'anno
presente.
</p>

<p>
Già aveano prese l'armi i popoli della
Sassonia e Turingia, perchè niuna giustizia
poteano ottenere dal re. Ed egli inviperito
volea procedere colla forza; ma
gli arcivescovi di Colonia e Magonza, i
vescovi d'Argentina e Vormazia, e i duchi
di Baviera, di Suevia, dell'una e dell'altra
Lorena e di Carintia ricusarono
di somministrar gente, non parendo loro
convenevole di andare all'oppressione
di popoli innocenti. Non istette per questo
Arrigo di marciare armato contra di
que' popoli; ma più di quel che credeva li
trovò forti e risoluti di vincere o di morire.
E intanto fra vari principi della Germania,
stomacati di tanti vizii di Arrigo,
si cominciarono delle segrete pratiche per
liberare il regno da un re che tendeva
alla sua distruzione. Nel precedente anno
era venuto in Italia <i>Gozelone</i>, ossia <i>Gotifredo</i>
il Gobbo, duca di Lorena, tra il quale
e <i>Matilda</i>, <i>contessa</i> e insieme duchessa
insigne di Toscana, già dicemmo contratto
matrimonio. Si disputa da varii scrittori
se fra essi si conservò il celibato: quistione
difficile a risolversi senza chiare
testimonianze degli antichi, da chi è troppo
lontano da que' tempi. In questi governavano
la Toscana e gli altri Stati del
fu marchese Bonifazio la <i>duchessa Beatrice</i>,
e la suddetta <i>contessa Matilda</i> sua
figliuola. Ora che Matilda, morto che fu
il padrigno Goffredo, cominciasse ad esercitare
<span class="pagenum" id="Page_358">[358]</span>
o sola o colla madre Beatrice la
suddetta autorità, lo deduco da un placito
tenuto dalla medesima in quest'anno <span class="fnote">[Antiquit. Italic., Dissert. X.]</span>,
<i>sexto idus februarii, Indictione undecima,
extra muros lucensis civitatis, in
burgo, qui vocatur Sancti Fridiani</i>. Ivi essa
è intitolata <i>domna Mactilda marchionissa,
hac ducatrix, filia bonae memoriae Bonefatii
marchionis</i>. È osservabile in quel
documento che Flaiperto giudice vien
chiamato <i>missus domini imperatoris</i>: eppure
Arrigo IV non era giunto per anche
alla corona dell'imperio, nè s'intitolava
imperadore. Il notaio, usato a questa antica
formola, non dovette badar molto al
titolario d'allora. Un altro placito tenne in
quest'anno la duchessa Beatrice <span class="fnote">[Ibid., Dissert. VI.]</span> <i>in
civitate Florentia infra palatium de domo
Sancti Johanni</i>, cioè nel palazzo del vescovo.
La carta è scritta <i>anno Domini nostri
Jesu Christi septuagesimo secundo
post mille, quinto kalendas martii, Indictione
undecima</i>. Qui è adoperata l'epoca
fiorentina, che comincia l'anno nuovo
nel dì 25 di marzo, e l'<i>indizione XI</i> fa
conoscere che si parla dell'anno presente
1075, il quale, secondo lo stile fiorentino,
era tuttavia anno 1072. In esso
documento si vede intimato il bando
<i>domni regis</i>, e non già dell'imperadore.
Troviamo poi la duchessa Beatrice <span class="fnote">[Antiquit. Italic., Dissert. XI.]</span>
<i>cum praeclara filia mea Mathilda nell'anno
presente, Indictione XI, in die sabbati,
quod est quarto idus augusti, in festivitate
sancti Laurentii martyris</i>, che fa una
donazione al monistero di san Zenone di
Verona. Lo strumento fu stipulato <i>in monasterio
sancti Zenonis in refectorio</i>.
Dissi venuto in Italia Gotifredo il Gobbo
prima dell'anno presente. Ne fa fede un
altro placito riferito dal Fiorentini <span class="fnote">[Fiorent., App. Memor. di Matil., pag. 150.]</span>, e
tenuto dalla duchessa Beatrice <i>in civitate
pisense in palatio domni regis, una cum
Gotifredo duce et marchione, XVI calendas
februarii, Indictione XI</i>. E di qui ancora
<span class="pagenum" id="Page_359">[359]</span>
impariamo che il giovine Gotifredo
in vigore del suo matrimonio colla contessa
Matilda fu anch'egli ammesso al
governo della Toscana e degli altri Stati.
Leggesi poi una lettera <span class="fnote">[Gregor. VII, lib. 1, Ep. 4.]</span> a lui scritta
dal nuovo papa Gregorio eletto, in cui
gli significa la sua elezione e il buon animo
ed affetto paterno ch'egli tuttavia
conservava verso del re Arrigo. Pruova
il cardinal Baronio <span class="fnote">[Baron., in Annal. Eccl.]</span> che in quest'anno
esso papa andò a Benevento, dove
<i>Landolfo VI</i> principe di quella città gli
prestò giuramento di fedeltà e vassallaggio.
Passò anche a Capua, dove <i>Riccardo
I</i> principe fece un atto simile per riconoscere
suo sovrano il romano pontefice.
</p>

<hr />
</div>

<div class="chapter">
<h2 class="hidden" id="MLXXIV">MLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Gregorio VII</span> papa 2.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 19.</td>
  </tr>
</table>

<p>
Abbiamo dalla Vita di san <i>Gregorio
VII</i> nella raccolta di Niccolò cardinale
d'Aragona <span class="fnote">[Rerum Italicar., P. I, tom. 3.]</span>, ch'esso pontefice
spedì in Germania l'imperatrice, non già
<i>B</i>, ma <i>A</i>, cioè Agnese madre del re Arrigo,
con <i>Gherardo</i> vescovo d'Ostia, <i>Uberto</i>
vescovo di Palestrina, <i>Rinaldo</i> vescovo
di Como, e col vescovo di Coira. Tale
spedizione, per attestato di Bertoldo da
Costanza <span class="fnote">[Bertholdus Constantiensis, in Chron.]</span> e di Lamberto da Scafnaburgo <span class="fnote">[Lambertus Schafnaburgensis, in Chron.]</span>,
appartiene all'anno presente.
Furono questi legati ben accolti dal re
dopo Pasqua in Nuremberga; esposero
le paterne ammonizioni di papa Gregorio;
ottennero che fossero cacciati di
corte cinque nobili cortigiani già scomunicati;
ma poc'altro di sostanza. Diede
ben buone parole il re, e promise d'emendarsi;
poscia li rispedì con tutto
onore e ben regalati. Contra de' Sassoni
seguitava intanto il maltalento del feroce
re, i cui atti ed avvenimenti si veggono
<span class="pagenum" id="Page_360">[360]</span>
diffusamente scritti dal suddetto Lamberto.
E benchè il papa si fosse esibito
mediatore per comporre quelle rabbiose
differenze, e s'affaticassero anche varii
principi della Germania per indurlo a
placarsi, egli non la sapeva intendere.
Perchè le forze allora gli mancarono,
infine come tirato pel capestro acconsentì
alla pace, e con delle condizioni di
suo poco onore, essendosi stabilito in
quell'accordo che si smantellerebbono
tutte le fortezze da lui fabbricate in pregiudizio
di quei popoli. Mosse anche una
furiosa lite al santo arcivescovo di Colonia
<i>Annone</i>, e pochi erano que' principi
ch'egli non credesse suoi nemici, o non
facesse tutto il possibile per inimicarseli.
Tenne in quest'anno il pontefice Gregorio
VII un gran concilio in Roma, al
quale intervennero assaissimi vescovi, ed
inoltre, come s'ha da Cencio camerario
presso il Baronio, e dal cardinal d'Aragona <span class="fnote">[Cardinal. de Aragon., in Vit. Gregorii, VII.]</span>,
<i>egregia comitissa Mathildis, Aczo
marchio, et Gisulfus salernitanus princeps
non defuere</i>. Parlasi qui del famoso marchese
<i>Alberto Azzo II</i> progenitore delle
due linee de' principi di Brunswich e di
Este. Anche il papa suddetto scrisse in
questo anno <span class="fnote">[Gregor. VII, lib. 2, Ep. 9.]</span> a <i>Beatrice duchessa</i> di Toscana
che il <i>marchese Azzo</i> avea promesso
al papa nel sinodo di rendere conto del
suo matrimonio con <i>Matilda</i> sorella di
<i>Guglielmo vescovo</i> di Pavia, e vedova del
<i>marchese Guido</i>, diversa da <i>Matilda</i> la
gran contessa e duchessa di Toscana.
Secondo le mie conghietture, doveva essere
premorta a questo principe la contessa
<i>Garsenda</i> sua seconda moglie, ed
egli volle prenderne la terza, cioè la suddetta
Matilda <span class="fnote">[Antichità Estensi, P. I, cap. 4.]</span>. Ma riputandosi eglino
parenti, ne fu portata la denunzia a Roma.
Fece il suo dovere il papa; ma non sappiamo
qual fine avesse un tal affare. Certo
è aver fallato alcuni scrittori della
vita della gran contessa Matilda, in credere
che di lei parlasse il papa in quella
<span class="pagenum" id="Page_361">[361]</span>
lettera. Ora in esso concilio <span class="fnote">[Lambertus Schafnaburgensis, in Chronico.]</span> fu pubblicata
la deposizione de' preti concubinarii;
decretato che niuno potesse ascendere
agli ordini sacri, se non prometteva
la continenza; e fulminata di nuovo con
terribili anatemi la simonia. Portati in
Germania questi decreti, gran rumore ne
fece il clero dissoluto di quelle contrade;
e pertinaci in voler sostenere l'inveterato
abuso, eccitarono anche dei fieri tumulti
contra di que' vescovi, che si accinsero
a pubblicarli e a farli accettare. Parimente
sappiamo che in questo concilio
il pontefice Gregorio pubblicò la scomunica <span class="fnote">[Card. de Aragon., in Vit. Gregor. VII.]</span>
contra di Roberto Guiscardo duca
di Puglia, non già, come suppose il cardinal
Baronio, perchè egli dopo la presa
di Salerno avesse portata la guerra contro
la Campania, e messo l'assedio a Benevento,
essendo più tardi succedute tali
imprese. Vo io sospettando piuttosto, che
citato <i>Roberto Guiscardo</i> a rinnovare il
giuramento di fedeltà, e a prendere l'investitura
de' suoi Stati, come aveano fatto
i principi di Benevento e di Capoa, nè
comparendo, si tirasse addosso le censure
della Sede apostolica. In una lettera
scritta a Beatrice e a Matilda nell'ottobre
seguente, lo stesso papa Gregorio significa
loro che Roberto prometteva di
prestare il suddetto giuramento.
</p>

<p>
Era tornato il duca Roberto dopo la
presa di Palermo, portando seco un gran
tesoro in Puglia, alla città di Melfi <span class="fnote">[Guillelmus Apulus, lib. 3.]</span>,
dove i baroni tutti concorsero a baciar
quell'invitta mano e a congratularsi. Ma
fra essi non comparve Pietro normanno,
che dominava in Trani ed in altre terre,
nè avea dianzi voluto condur le sue genti
all'impresa di Palermo, spacciandosi
indipendente dal duca. Ma Roberto non
potea sofferire chi in quelle parti non piegava
il capo ai suoi voleri, e nol riconosceva
per padrone. Fece dunque l'assedio
<span class="pagenum" id="Page_362">[362]</span>
di Trani, e l'obbligò alla resa <span class="fnote">[Chron. Amalfitan., tom. 1 Antiquit. Ital.,
pag. 213.]</span>.
L'esempio di questa città fu seguitato da
Giovenazzo, da Bussiglia e da altre terre.
Tuttavia fatto in una baruffa prigione
esso Pietro, sperimentò che la magnanimità
non era l'ultima delle virtù di Roberto,
perchè riebbe la libertà, ed anche
le sue terre, a riserva di Trani, con obbligo
di riconoscerle in vassallaggio dal
duca. Anche <i>Ruggieri conte</i> di Sicilia <span class="fnote">[Gaufridus Malaterra, lib. 3, cap. 7.]</span>,
ansiosissimo di aggiugnere alle sue conquiste
l'importante castello di san Giovanni,
con fortificare un vicino castello,
cominciò a strignerlo, ben persuaso, che
l'acquisto di quella fortezza gli faciliterebbe
quello del rimanente della Sicilia.
Intanto i corsari tunesini sbarcati a Nicotera
nella notte della vigilia di san Pietro,
parte di quei cittadini uccisero, parte
colle donne e coi figliuoli condussero
schiavi. Era stato nell'anno precedente
conferito il vescovato di Lucca ad Anselmo
nipote del defunto papa Alessandro II,
e di patria senza dubbio milanese, uomo
di santa vita e di sì eminente prudenza,
che papa Gregorio VII il deputò poscia
per consigliere della contessa Matilda, e
il dichiarò suo vicario in Lombardia.
Merita ben questo illustre personaggio
che se ne faccia menzione. Sua cura tosto
fu di volere riformar gli abusi introdotti
fra i canonici della cattedrale di
Lucca, come s'ha dalla di lui vita <span class="fnote">[Acta Sanctorum Bolland., ad diem 18 mart.]</span>
scritta da un autore contemporaneo, cioè
dal suo penitenziere: abusi che erano in
questi tempi assai familiari anche nell'altre
chiese d'Italia; ma per quante
esortazioni e minacce adoperasse, nulla
potè ottener da essi. A qual precipizio si
conducessero quegli ecclesiastici per questo
affare, lo vedremo a suo luogo. Credette
il cardinal Baronio <span class="fnote">[Baron., Annal. Ecclesiast.]</span> che in questo
anno fossero eglino citati al concilio
romano, ma ciò avvenne molto più tardi.
<span class="pagenum" id="Page_363">[363]</span>
È anche degno d'osservazione, che
stranamente prosperando i Turchi nell'imperio
cristiano d'Oriente, Gregorio
VII volle commuovere i principi e i
re d'Occidente a formare un'armata da
spedire colà per opporsi ai progressi di
que' Barbari <span class="fnote">[Gregor. VII, lib. 2, Epist. 31 et 37.]</span>; ma niun successo ebbero
le di lui premure. Questa è la prima
volta che si cominciò a parlar di crociate
contro gl'infedeli d'Oriente. Scrisse
ancora papa Gregorio delle lettere fulminanti
contro <i>Filippo re</i> di Francia a
cagione di molti suoi eccessi, fra' quali
entrò quello d'aver estorte immense somme
di danaro ai mercatanti italiani che
trovò iti a una fiera di Francia. Durava
tuttavia la pia frenesia di rubare i corpi
de' santi, ansando tutti di aver presso di
sè que' sacri depositi. In quest'anno appunto
riuscì ai monaci della Vangadizza
sull'Adigetto di rubare ai Vicentini il
corpo di <i>san Teobaldo</i> romito, che già dicemmo
morto nell'anno 1066. Portato
il sacro pegno al loro monistero, siccome
costa dalla storia della sua traslazione <span class="fnote">[Mabill., Saecul. Benedict. VI P. II.]</span>,
fu esso onorato da Dio con assai
miracoli, con essersi anche trovato ad
essi presente il marchese <i>Alberto Azzo II</i>
progenitore della casa d'Este. <i>Contigit,
illustrem virum Azonem marchionem, illius
videlicet monasterii possessorem, advenire,
et sicut ante gesta solo auditu, sic
eadem visu cognoscere</i>. Da lì a qualche
tempo arrivò alla Vangadizza Rodolfo
fratello del medesimo santo per ottenerne
delle reliquie, e ne fece premurose
istanze al marchese Azzo. Ma questi rispondea,
<i>se nolle tanti pretii thesauro regionem
suam depauperare, et alienam ditare</i>.
Finalmente gliene concedette una
parte. Nel diploma, con cui Arrigo IV
nell'anno 1077 confermò gli Stati ad
esso marchese <i>Azzo</i>, ed a <i>Ugo</i> e a <i>Folco</i>
suoi figliuoli, siccome io altrove <span class="fnote">[Antichità Estensi, P. I, cap. 7.]</span> osservai,
si vede il <i>monistero della Vangadizza</i>,
oggidì bella terra appellata la <i>Badia</i>,
<span class="pagenum" id="Page_364">[364]</span>
posseduto allora dalla casa d'Este.
Ma io non avvertii, che anche questo bel
passo egregiamente compruova la verità
d'esso diploma, perchè quel buon principe
sommamente si rallegrò di avere ottenuto
il sacro corpo di san Teobaldo,
<i>quod se suaeque ditionis populum in adventu
beati et omni laude celebrandi, confessoris
Teobaldi visitaverit</i>. Ed ecco dove
era allora il principal soggiorno del marchese
Azzo estense. Le premure di papa
Gregorio VII fecero che in quest'anno
nel mese di settembre <i>Domenico Silvio</i>
doge di Venezia e duca della Dalmazia
fece un assegno di beni alla chiesa patriarcale
di Grado. Il diploma, sottoscritto dai
vescovi suffraganei, fu da me dato alla
luce <span class="fnote">[Antiquit. Ital., Dissert, V.]</span>.
</p>

<hr />
</div>

<div class="chapter">
<h2 class="hidden" id="MLXXV">MLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Gregorio VII</span> papa 3.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 20.</td>
  </tr>
</table>

<p>
Un altro insigne concilio romano
nel fine di febbraio fu in quest'anno celebrato
da papa <i>Gregorio VII</i> <span class="fnote">[Concil. Labbe tom. 9.]</span>, in cui
lo zelantissimo pontefice per la prima
volta pubblicamente proibì sotto pena di
scomunica le investiture de' vescovati e
delle abbazie che i re davano agli ecclesiastici,
con porgere loro il pastorale e
l'anello. S'era da molti anni introdotta
questa novità, e coll'essere divenuta dipendente
dalla volontà dei sovrani temporali,
che in que' tempi erano di coscienza
guasta, la collazion delle chiese e dignità
ecclesiastiche, s'era aperta una larga porta
alla simonia. Infatti si conferivano
queste dai re a chi le comperava colla
lunga servitù alle corti, o colle adulazioni,
e più sovente a chi più largamente offeriva
regali e danaro. Venivano con ciò a cader
bene spesso le chiese in mano di chi meno
le meritava, restando neglette le persone
degne. Furono anche in esso concilio
confermati i decreti contra de' cherici concubinarii.
<span class="pagenum" id="Page_365">[365]</span>
Di nuovo eziandio fu scomunicato
<i>Roberto Guiscardo</i>, il quale in questi
tempi tenea segrete pratiche col re Arrigo,
e nello stesso tempo dava buone parole al
papa di volersi suggettare a tutti i di lui voleri.
Ora il decreto suddetto intorno alle
investiture, siccome parea che sminuisse
di troppo l'autorità già usurpata dai monarchi,
così fu la scintilla che accese dipoi
la funesta guerra fra il sacerdozio e l'imperio.
Sulle prime non ne fece doglianza o risentimento
alcuno il re Arrigo, perchè incerto
dell'esito della guerra da lui impresa
contra de' Sassoni; anzi scrivea lettere di
tutta sommessione e buona volontà al
papa. Appena ne uscì egli vittorioso, che
cominciò i suoi strepiti contro la Sede
apostolica. Mosse egli dunque nell'anno
presente le sue armi contro i popoli della
Sassonia e Turingia <span class="fnote">[Lambertus Schafnaburgensis, in Chr. Bertholdus
Constatiens., in Chron.]</span>, dopo aver tanto
operato colle lusinghe e promesse, che
avea tirato nel suo partito i primi principi
della Germania, cioè <i>Ridolfo duca</i> di
Suevia, <i>Guelfo duca</i> di Baviera, <i>Goffredo</i>
il Gobbo <i>duca</i> di Lorena, e <i>Bertoldo duca</i>
di Carintia, i quali accorsero tutti colle
lor genti a secondarlo in quell'impresa.
Verso la metà di luglio seguì una sanguinosa
battaglia fra l'esercito di Arrigo e
quel de' Sassoni, e fu disputata un pezzo
la vittoria; ma in fine andarono rotti i
Sassoni, con essere nondimeno costato
caro questo trionfo all'armata regale, in
cui perì molta nobiltà, specialmente della
Baviera e Suevia. Fama fu che restassero
sul campo circa ventimila persone. Furono,
siccome dissi, cagione questi fortunati
successi che il re Arrigo, dianzi cotanto
mansueto col romano pontefice, prendesse
un'altr'aria, e cominciasse a farla
da sprezzante, con ammetter anche alla
sua corte e familiarità que' ministri che
dianzi erano stati scomunicati dalla Sede
apostolica. Intanto i Sassoni non lasciavano
intentato mezzo alcuno per ottener
pace e grazia dal re, il quale sempre
più infellonito contra d'essi, e gonfio per
<span class="pagenum" id="Page_366">[366]</span>
la passata fortuna, nulla meno macchinava
che l'intera loro schiavitù e rovina.
Però affine di esterminarli intimò una
nuova spedizion contra di loro, ed era
con lui Goffredo duca di Lorena con sì
grosso corpo di gente scelta, che uguagliava
il resto dell'esercito del re <span class="fnote">[Lambertus Schafnaburgensis, in Chron.]</span>.
Ma gli altri duchi, <i>Radulfus scilicet dux
Suevorum, Welf dux Bajoariorum, Bertholdus
dux Carentinorum, regi auxilium
suum petenti denegaverunt: poenitentes,
ut ajebant, superiori expeditione in irritum
fusi tanti sanguinis, offensi etiam regis
immiti atque implacabili ingenio, cujus iracundiae
incendium nec lacrymae Saxonum,
nec inundantes campis Thuringiae rivi sanguinis
restinguere potuissent</i>. Ciò non
ostante, s'interposero tanti per la pace,
che i Sassoni s'arrenderono alla volontà
del re, il quale cacciò in esilio la maggior
parte dei lor capi e baroni, e trattò il
resto alla peggio.
</p>

<p>
Succedette in quest'anno nel martedì
santo, giorno 30 di marzo, un nuovo terribile
incendio nella città di Milano, descritto
da Arnolfo milanese <span class="fnote">[Arnuf., Hist. Mediolan., lib. 4. cap. 8.]</span>, scrittore di
vista. E fu come cosa miracolosa, perchè
insorto nell'aria un vapore che vomitava
fiamme, attaccò il fuoco alle case che si
erano salvate nel precedente incendio, e
alle già rifabbricate: con divario nondimeno
dall'altro, perchè questo distrusse
più chiese, a fra l'altre le due basiliche
metropolitane, cioè la mirabil estiva di
santa Tecla, e l'invernale di santa Maria,
con quelle di san Nazario e di santo Stefano.
Il danno di quella città fu incredibile.
Non ostante sì terribil disgrazia,
<i>Erlembaldo</i> seguitava a far guerra al clero
incontinente di quella città, ed impedì
anche nell'anno presente il battesimo solenne
che si solea fare in tutte le cattedrali
nel sabbato santo. Irritati per questo
i nobili, e guadagnata parte della
plebe, vennero alle mani colla gente di
Erlembaldo, ed egli in quella zuffa restò
morto, e fu poi riguardato qual martire
<span class="pagenum" id="Page_367">[367]</span>
e riconosciuto per santo, avendo anche
Iddio con varii miracoli onorata la di
lui sepoltura. Il Puricelli ne scrisse la
vita. Dopo ciò il popolo di Milano, il
quale, esaminati ben questi fatti, pare che
già avesse assunta qualche forma di repubblica,
ma con riconoscere tuttavia il
comando e l'autorità del re Arrigo, unito
col clero, spedì un'ambasciata al re medesimo
per avere un arcivescovo <span class="fnote">[Idem, lib. 5, cap. 5.]</span>.
Giacchè egli era pentito di aver dato per
arcivescovo ai Milanesi <i>Goffredo</i>, fu da
lui eletto <i>Tedaldo</i> suddiacono milanese,
che era suo cappellano, e il mandò a Milano,
dove trovò buona accoglienza non
men presso il clero, che presso il popolo,
avido sempre di cose nuove. Si videro
allora in un medesimo tempo, e non senza
scandalo, tre arcivescovi di Milano, cioè
<i>Gotifredo</i> consecrato, ma esiliato; <i>Attone</i>
sostenuto e consecrato da papa <i>Gregorio
VII</i>, e vivente in Roma, e <i>Tedaldo</i>
ultimamente sopraeletto agli altri due.
Fece quanto potè il papa per impedire la
consecrazion di Tedaldo; ma i vescovi
suffraganei attaccati al re Arrigo, ad onta
di lui, il consecrarono. Corse in quest'anno
un gran pericolo lo stesso pontefice
Gregorio <span class="fnote">[Pandulfus Pisanus, et Cardinal. de Aragon.,
in Vit. Greg. VII. Lambertus Schafnaburg., in
Chron.]</span>. Aveva egli pubblicata la scomunica
contra di Cencio figliuolo di Stefano
già prefetto di Roma, ma non già, a
mio credere, prefetto anche egli d'essa
città, uomo prepotente sì per la sua dignità
e nascita, come per le sue grandi ricchezze,
usurpator de' beni delle chiese, ed
amico del duca di Puglia <i>Roberto Guiscardo</i>.
Istigato costui dalle segrete insinuazioni
di <i>Guiberto arcivescovo</i> di Ravenna, che
già aspirava al papato, allorchè papa Gregorio
nella notte del santo Natale di questo,
e non già del seguente anno, celebrava la
messa a santa Maria Maggiore, entrato
con gente armata, il prese, e staccatolo
dal sacro altare, seco il trasse ad una sua
<span class="pagenum" id="Page_368">[368]</span>
torre. Paolo benriedense <span class="fnote">[Paulus Benriedens., in Vit. S. Greg. VII
P. I, tom. 3 Rer. Ital.]</span> aggiunge che
esso papa riportò una ferita in quella
funesta occasione. Si sparse tosto per la
città la nuova di tanta empietà, a cui
tutti inorridirono; e il popolo romano,
dato di piglio all'armi, fatto il giorno, in
furia corse alla torre di Cencio, e quivi
con fuoco, con catapulte e con altri ingegni
di guerra cominciò a batterla sì forte,
che Cencio prevedendo in breve la propria
rovina, si gettò a' piedi del papa,
implorando, non che misericordia, aiuto
per salvarsi. Allora il clementissimo pontefice
affacciatosi ad una finestra, fece
fermar gli assalti e l'ira del popolo; e
tratto dalla torre, se ne tornò fra le acclamazioni
di tutti a terminar la messa a
santa Maria Maggiore; segno o che non
era ferito, o che la ferita dovette essere
ben leggera.
</p>

<p>
Furono poi dal popolo devastati e
confiscati tutti i beni dell'empio insieme
e pazzo Cencio che ebbe la fortuna di
poter fuggire colla moglie e co' figliuoli.
Gli aveva il papa imposto la penitenza di
fare il viaggio di Gerusalemme. Arnolfo
milanese <span class="fnote">[Arnulf. Hist. Mediolanens., lib. 5, cap. 6.]</span>, scrittore di questi tempi,
ci assicura, non essere passato l'anno,
che costui morì soffocato da un'ulcera
nella gola. Lo attesta anche Bertoldo da
Costanza <span class="fnote">[Berthold. Constantiensis in Chron.]</span>, con dire che Cencio nei
primi mesi dell'anno 1077 andò a Pavia
menando prigione <i>Rainaldo vescovo</i> di
Como, per essere ricompensato dal re
Arrigo, e che quivi morendo all'improvviso,
trovò quel guiderdone che meritavano
le di lui scelleratezze. Approdarono
inaspettatamente in quest'anno i
Mori in Sicilia alla città di Mazzara <span class="fnote">[Gaufrid. Malaterra lib. 3, cap. 9.]</span>,
e trovando i cittadini mal preparati a
questa visita, entrarono per forza nella
città. Posero anche l'assedio al castello
situato nella pianura della città e vi stettero
sotto ben otto giorni. Informato di
<span class="pagenum" id="Page_369">[369]</span>
ciò il <i>conte Ruggieri</i>, entrò di notte con
uno stuolo d'armati in esso castello, e
la seguente mattina uscì addosso ai nemici.
Moltissimi di coloro restarono sul
campo, gli altri incalzati, come poterono
il meglio, si salvarono alle navi. Se si
ha a prestar fede agli Annali pisani <span class="fnote">[Annal. Pisani, tom. 6 Rer. Ital.]</span>,
nella festa di san Sisto di agosto dell'anno
presente presero i Pisani la città di
Almadia, ed obbligarono Firmino re
d'essa a pagar tributo da lì innanzi a
Pisa, <i>et coronam romano imperatori assignaverunt</i>.
Possiam fidarci poco d'essi
Annali, ne' quali all'anno 1077 si torna
a dire che i Pisani presero Almadia in
Africa, e ciò parimente nel dì di S. Sisto.
Ed altri Annali pisani riferiscono questo
fatto all'anno 1088, dove ne tornerò io
a parlare. Trovavasi nell'anno presente
<i>Beatrice duchessa</i> di Toscana in San Cesario,
distretto di Modena, dove nel dì 8
di giugno <span class="fnote">[Antiquit. Italic., Dissert. V.]</span> compose una differenza
insorta fra Eriberto vescovo di Modena
ed Alberto di Bazovara per la canonica
di Cittanuova. Leggesi parimente un placito
tenuto da essa Beatrice <span class="fnote">[Ibid., Dissert. XVII.]</span>, appellata
<i>gloriosissima comitissa</i>, e da <i>Matilda</i>
sua figliuola <i>in civitate Florentia in via
prope ecclesia sancti Salvatoris juxta palatio
de domni sancti Battista, anno ab
Incarnatione Domini nostri Jesu Christi
septuagesimo quinto post mille, nonas
martii, Indictione tertiadecima</i>. Qui è l'anno
fiorentino. Se s'ha da credere alla
Cronichetta amalfitana <span class="fnote">[Chron. Amalfitan., tom. 1. Antiq. Ital.,
pag. 214.]</span>, nell'anno presente
Roberto Guiscardo s'impadronì
della città di santa Severina in Calabria.
</p>

<hr />
</div>

<div class="chapter">
<h2 class="hidden" id="MLXXVI">MLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Gregorio VII</span> papa 4.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 21.</td>
  </tr>
</table>

<p>
Fu sopra gli altri funesto l'anno
presente, perchè principio dell'abbominevol
<span class="pagenum" id="Page_370">[370]</span>
guerra fra il sacerdozio e l'imperio.
Fin qui avea il pontefice <i>Gregorio</i>
usate tutte le maniere più efficaci, ma
insieme dolci, per impedir la rottura,
saldo nondimeno in voler abolita l'empia
usanza di vendere i vescovati, ed eseguito
il decreto formato contra le investiture
delle chiese date dai principi laici.
Ma il <i>re Arrigo</i>, insuperbito per li buoni
successi della guerra di Sassonia, più
che mai continuava il commercio simoniaco,
e comunicava cogli scomunicati
dalla santa Sede. In una lettera scritta
il dì 8 di gennaio dell'anno presente <span class="fnote">[Gregor. VII, lib. 1, Epist. 10.]</span>,
con esso lui si doleva il papa, perchè
avesse dato contro le promesse l'arcivescovato
di Milano a <i>Tedaldo</i>, ed inoltre
conferite le chiese di Fermo e di Spoleti
a persone incognite al medesimo papa:
segno che il ducato di Spoleti e la marca,
appellata già di Camerino e talvolta
di Fermo o d'Ancona, erano ritornati,
dopo la morte di Goffredo Barbato duca
di Lorena e Toscana, all'ubbidienza del
re Arrigo. Ora il pontefice Gregorio,
siccome personaggio di cuore intrepido,
non mancò di scrivergli delle lettere più
vigorose delle passate, e di avvertirlo,
che s'egli non mutava registro, sarebbe
forzata la santa Sede ad escluderlo dalla
comunion de' fedeli. A questo fine gl'inviò
nuovamente dei legati, che furono
accolti con disprezzo. Fece l'infuriato
re tenere una gran dieta in Vormazia
nella domenica di settuagesima, dove
intervennero tutti i vescovi ed abbati
mal intenzionati verso il papa. Sopraggiunse
ancora <i>Ugone il Bianco</i> cardinale,
che di nuovo ribellatosi dalla Chiesa romana,
comparve colà con lettere finte
del senato romano, de' cardinali e d'altri
vescovi, che richiedevano la deposizion
di Gregorio VII e l'elezione di un
nuovo papa. Di più non occorse, perchè il
re Arrigo in essa dieta coi vescovi suddetti
formassero un decreto, in cui dichiararono
illegittimo pontefice e scomunicato
<span class="pagenum" id="Page_371">[371]</span>
papa Gregorio. Dopo di che <span class="fnote">[Bertholdus Constantiensis, in Chron.]</span>
spedì Arrigo i suoi messi con lettere in
Lombardia e nella marca di Fermo per
significare a tutti la risoluzion presa, e
per sommuovere ciascuno contra di lui.
Fu eziandio data ad un Rolando cherico
di Parma l'imcumbenza di portare alla
Chiesa romana una lettera fulminante e
un ordine spedito in qualità di patrizio a
papa Gregorio di scendere dal trono
pontifizio, per dar luogo all'elezione di
un altro papa. Arrivò questo Rolando
a Roma in tempo che si celebrava un
concilio numeroso nella basilica lateranense <span class="fnote">[Paulus Benriedens., in Vit. Gregor. VII,
cap. 69.]</span>,
ed entrato nella sacra assemblea
arditamente, dopo aver presentate
al papa le lettere, con alta voce gl'intimò
di lasciare in quel punto la cattedra
pontificia, e al clero romano di portarsi
per la Pentecoste alla corte, per ricevere
dalle mani del re un vero papa, perchè
il presente era un lupo. Alzossi allora
<i>Giovanni vescovo</i> di Porto, gridando che
fosse preso quel temeriario; e il prefetto
di Roma colla milizia, sguainate le spade,
corsero sopra di lui per levarlo di
vita; e l'avrebbono fatto, se, interpostosi
il papa, non lo avesse salvato dalle
loro mani. Ventilata dipoi nel concilio la
causa, ed animato il pontefice dall'assistenza
della <i>duchessa Beatrice</i> e della
<i>contessa Matilde</i>, che stendevano la lor
possanza sopra buona parte d'Italia, e
dalla disposizione in cui sapea che erano
i più riguardevoli principi della Germania,
dichiarò scomunicato e decaduto
dal regno Arrigo IV, con assolvere tutti
i di lui sudditi dal giuramento di fedeltà:
risoluzione che, quantunque non praticata
da alcuno de' suoi predecessori, pure
fu creduta giusta e necessaria in questa
congiuntura.
</p>

<p>
Morì nell'anno presente sul fine di
febbraio, e di morte violenta, <i>Gozelone</i> ossia
<i>Goffredo</i> il Gobbo, duca di Lorena e
Toscana, da noi veduto marito della contessa
<span class="pagenum" id="Page_372">[372]</span>
Matilde <span class="fnote">[Lambertus Schafnaburgensis, in Chronico.
Bertholdus Constantiensis, in Chronico. Bruno,
de Bell. Saxon.]</span>. Ito egli una notte al
luogo adattato pei bisogni del corpo, che
dovea ben essere fabbricato alla balorda,
da un uomo che stava in agguato (fu
detto per ordine di <i>Roberto conte</i> di Fiandra)
di sotto con una freccia fu sì mortalmente
ferito nelle natiche, che, secondo
Lamberto, da lì a sette giorni, o, secondo
Bertoldo, la stessa notte gli convenne
morire, ed anche senza i sacramenti,
se si ha a credere a Brunone scrittor
della guerra di Sassonia. Per la sua
bravura e prudenza vien lodato non poco
da esso Lamberto. Fu gran partigiano
del re Arrigo IV, e però sospetto e poco
caro a papa Gregorio VII, e a Beatrice e
Matilde. Ma potea ben risparmiare il Fiorentini <span class="fnote">[Fiorentini, Memorie di Matilde, lib. 1.]</span>
di farlo anche autore della nera
congiura ed insolenza di Cencio romano
contra la sacra persona di papa
Gregorio, perchè nessun giusto fondamento
di questa taccia a noi porge l'antica
storia. Essendo egli morto senza
prole, Arrigo investì del ducato della Lorena
<i>Corrado</i> suo proprio figliuolo, e
diede la marca d'Anversa a <i>Gotifredo</i> figliuolo
del conte Eustachio, e cugino del
defunto Gotifredo, il quale col tempo divenne
re di Gerusalemme. Restò con
ciò senza marito la contessa Matilde, e
non andò molto ch'ella si vide tolta anche
la madre. Terminò il corso di sua
vita la duchessa <i>Beatrice</i> nel dì 18 di
aprile nella città di Pisa, come consta dai
versi di Donizone <span class="fnote">[Donizo, in Vit. Mathildis, lib. 1, cap. 20.]</span>:
</p>

<div class="poem">
<p><i>Octo decemque dies aprilis dum sinit ire</i></p>
<p><i>Christi post ortum vera de Virgine corpus</i></p>
<p><i>Anno milleno bis terno septuageno.</i></p>
</div>

<p>
Principessa di gran pietà, di egual
prudenza e d'animo virile, che si tenne
sempre attaccata alla santa Sede, ma
senza perdere il rispetto al re Arrigo,
anzi con essere mediatrice di concordia
<span class="pagenum" id="Page_373">[373]</span>
e pace fra lui e il pontefice Gregorio. La
maggior gloria nondimeno di Beatrice fu
l'aver messa al mondo, e mirabilmente
educata in tutte le virtù e nella cognizion
delle varie lingue, la <i>contessa Matilde</i>, la
quale rimasta sola al governo della Toscana
e degli altri aviti suoi Stati, cominciò a
far conoscere i suoi rari pregi nelle fiere
rivoluzioni che andrò da qui innanzi accennando.
Nè si dee tacere che il monaco
Donizone s'adirò contra di Pisa, perchè
quivi, e non in Canossa, fu seppellita
la duchessa Beatrice. I suoi versi ci faran
conoscere conoscere, come allora fosse
mercantile la città di Pisa <span class="fnote">[Donizo, in Vit. Mathildis, lib. 1, cap. 20.]</span>:
</p>

<div class="poem">
<p><i>..... Dolor heic me funditus urit,</i></p>
<p><i>Quum tenet urbs illam, qua non est tam bene digna.</i></p>
<p><i>Qui pergit Pisas, videt illic monstra marina,</i></p>
<p><i>Haec urbs Paganis, Turchis, Libycis quoque,</i></p>
<p><i>Parthis,</i></p>
<p><i>Sordida. Chaldaei sua lustrunt littora tetri.</i></p>
<p><i>Sordibus a cunctis sum munda Canossa, sepulcri</i></p>
<p><i>Atque locus pulcher mecum. Non expedit urbes</i></p>
<p><i>Quaerere perjuras, patrantes crimina plura.</i></p>
</div>

<p>
Che voglia dire con queste ultime
parole Donizone, non si può ben intendere.
Ma ben si capisce che Pisa era in
questi tempi un famoso emporio e porto
franco, dove erano ammessi gl'infedeli
orientali ed africani: il che parve a Donizone
un'indegnità, e perciò più meritevole
la sua patria Canossa, per cagione
della sua purità in materia di religione.
</p>

<p>
Le determinazioni prese in Roma
contro del re Arrigo, quelle furono che
finirono di determinare i primi principi
della Germania a ritirarsi dal re Arrigo
scomunicato, e a seriamente divisare dei
mezzi di rimettere la quiete in quelle
contrade <span class="fnote">[Lambertus Schafnaburgensis, in Chron.
Berthold. Constant., in Chron.]</span>. E giacchè vedeano più che
mai ostinato il re nelle sue violenze e in
altri vizii, passarono a liberar sè stessi e
i popoli da un principe nato solamente
per rendere infelici i suoi sudditi. I primarii
dunque che l'abbandonarono, furono
<span class="pagenum" id="Page_374">[374]</span>
<i>Ridolfo</i> duca di Suevia, <i>Bertoldo</i>
duca di Carintia e <i>Guelfo</i> duca di Baviera,
il cui padre, cioè il marchese <i>Alberto
Azzo II</i>, signore d'Este, di Rovigo e di
altri Stati in Italia, parzialissimo fu sempre
anch'egli della santa Sede, e dovea
ben promuovere gl'interessi d'essa presso
il figliuolo duca. Andò a dismisura
crescendo il loro partito, e v'entrarono
moltissimi vescovi. In una dieta da essi
tenuta in Tribuna dopo la metà d'ottobre,
dove intervennero anche i legati della
santa Sede, fu progettato di creare un
nuovo re. Arrigo venuto alla villa di Oppeneim,
fra cui e Tribuna scorreva il
Reno, affine di schivar l'imminente nembo,
spediva di tanto in tanto legati, con
promettere emendazion di vita, soddisfazioni,
benefizii; e perchè niun si fidava
di un principe che tante volte avea mancato
alle promesse, e venivano rigettate
le di lui belle parole, non lasciò egli indietro
sommissione e preghiera alcuna
per placarli. Finalmente gli fu accordato
del tempo, e conchiuso che al romano
pontefice sarebbe rimesso questo affare,
e che esso papa sarebbe pregato di trovarsi
in Augusta per la Purificazione di
santa Maria; ed esaminate le ragioni dell'una
e dell'altra parte, si starebbe al giudicato
di sua Santità, con altre condizioni
da eseguirsi al presente, che io tralascio.
Non così fecero i più dei vescovi di Lombardia <span class="fnote">[Cardin. de Aragon., Vit. Greg. VII.]</span>.
Erano stati eglino scomunicati
insieme con <i>Guiberto arcivescovo</i> di Ravenna
nell'ultimo concilio romano, e da
papa Gregorio. Però esso Guiberto, e <i>Tedaldo
arcivescovo</i> di Milano con altri vescovi
scismatici, raunato un conciliabulo
in Pavia, scomunicarono anch'essi lo
stesso papa Gregorio. Questo partito a sè
favorevole in Italia fece risolvere il re
Arrigo di non aspettare in Germania la
venuta del pontefice romano, ma di portarsi
egli a dirittura ad implorare la di
lui misericordia di qua dall'Alpi. E tanto
più credette migliore questo spediente,
perchè temeva di soccombere nella dieta
<span class="pagenum" id="Page_375">[375]</span>
germanica alla folla di tanti accusatori
delle sue enormità, delle quali ben sapeva
di non avere scusa; e che gli riuscirebbe
più facile lungi da tanti suoi avversarii
di guadagnare il romano pontefice.
Ma perciocchè i duchi di Baviera, Suevia
e Carintia aveano chiuso con gente armata
i passi per i quali si cala in Italia,
egli colla moglie <i>Berta</i> e col piccolo figliuolo
<i>Corrado</i>, accompagnato da pochi, prese
il cammino della Borgogna <span class="fnote">[Lambertus Schafnaburgensis, in Chron.]</span>, e celebrò
il santo Natale in Besanzone. Continuando
poscia il viaggio, <i>quum in locum,
qui Civis dicitur, venisset, obviam habuit
socrum suam</i> (cioè <i>Adelaide</i> marchesana
di Susa) <i>filiumque ejus Amedeum nomine,
quorum in illis regionibus et autoritas clarissima
et possessiones amplissimae, et
nomen celeberrimum erat</i>. Non saprei dire
se qui si parli della terra di <i>Civasco</i>.
Fu onorevolmente ricevuto da essi Arrigo
IV; ma se volle continuare il viaggio,
gli convenne conceder loro cinque
vescovati d'Italia contigui ai loro Stati:
senza di che non voleano lasciarlo passare.
Parve ciò duro al re, ma i suoi interessi
più premurosi il fecero cedere a
tali istanze. Il Guichenone <span class="fnote">[Guichenon, de la Maison de Savoye, tom. 1.]</span> pretende
che questi vescovati fossero in Borgogna,
e forse il <i>Bugey</i>. Ma Lamberto chiaramente
scrive <i>quinque Italiae episcopatus</i>.
Talmente era in questi tempi cresciuta la
fama e potenza di <i>Roberto Guiscardo duca</i>
di Puglia, Calabria e Sicilia, che <i>Michele
Duca</i> imperadore d'Oriente concertò di
avere una di lui figliuola per moglie di <i>Costantino
Duca</i> Porfirogenito Augusto suo
figliuolo e collega nell'imperio. Giovanni
Zonara attesta <span class="fnote">[Zonaras, Annal., tom. 2, pag. 288. Guillelm.
Apulus, cap. 3. Malaterra, lib. 3, cap. 13.]</span> che la figliuola fu condotta
a Costantinopoli, e, secondo l'uso
de' Greci, le fu posto il nome di Elena.
Lupo Protospata <span class="fnote">[Lupus Protospata, in Chron.]</span> nota anch'egli sotto
l'anno presente le suddette nozze. Ed
aggiugne che <i>Ruggieri conte</i> di Sicilia e
<span class="pagenum" id="Page_376">[376]</span>
fratello d'esso Roberto fece prigione un
nipote del re d'Africa, che era venuto in
Sicilia a Mazzara comandante di cento
cinquanta legni. Ma questa sarà l'impresa
medesima che il Malaterra <span class="fnote">[Malaterra, lib. 3, cap. 10.]</span> mette sotto l'anno
precedente, e, per conseguente,
potrebbe anche essere accaduto il matrimonio
nobilissimo della figliuola di Roberto
Guiscardo in esso anno. Resto io
in dubbio se in questi tempi il medesimo
Roberto facesse l'impresa di Salerno,
come vuole Romoaldo salernitano <span class="fnote">[Romualdus Salernitanus, Chron., tom. 7.
Rer. Ital. Malaterra, lib. 3, cap. 10.]</span>,
oppure nel seguente, dove ne parleremo.
In Sicilia avea lasciato esso conte Ruggieri
per suo luogotenente Ugo di Gircea,
marito di una sua figliuola bastarda. Questi,
voglioso di segnalarsi con qualche
bella impresa, benchè ne avesse un divieto
dal conte, insieme con Giordano,
figliuolo anch'esso illegittimo d'esso
Ruggieri, diede addosso a Benavert saraceno
governatore di Siracusa. Ma caduto
in una imboscata, vi lasciò la vita
co' suoi, e Giordano appena si salvò con
pochi. Affrettò per questa disavventura
il conte Ruggieri il suo ritorno in Sicilia,
e fece per allora quella vendetta che potè,
con dare il sacco a qualche castello e
paese de' Mori vicini.
</p>

<hr />
</div>

<div class="chapter">
<h2 class="hidden" id="MLXXVII">MLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Gregorio VII</span> papa 5.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 22.</td>
  </tr>
</table>

<p>
Secondo il concerto, s'era messo in
viaggio il <i>pontefice Gregorio</i> con disegno
d'andare alla dieta già intimata da tenersi
in Augusta nel principio di febbraio di
quest'anno <span class="fnote">[Lambert. Schafnaburgensis, in Chronico.
Cardinal. de Arag., in Vita Gregorii VII.]</span>. Uno dei più atroci verni
che mai sieno stati, si provava allora in
Lombardia. Contuttociò l'animoso pontefice
si mise in viaggio, e, scortato dalla
<i>contessa Matilde</i>, arrivò fino a Vercelli:
<span class="pagenum" id="Page_377">[377]</span>
quando eccoti nuova che il <i>re Arrigo</i> era
giunto in Piemonte. Infatti dopo incredibili
patimenti aveva egli valicate le Alpi
piene di ghiacci e nevi, e corso più volte
pericolo della vita colla moglie e col figliuolo;
ma per timore che passasse
l'anno dopo la scomunica contra di lui
fulminata, egli si espose ad ogni rischio e
fatica, tantochè pervenne in Italia. Sparsasi
la fama del suo arrivo, corsero a visitarlo
ed onorarlo i vescovi simoniaci di
Lombardia e i conti; ed in breve si vide
alla sua corte un conflusso innumerabil
di gente. Ora non sapendo il papa se Arrigo
venisse o con buona o con cattiva
intenzione, tenuto consiglio, giudicò bene
di retrocedere e di ritirarsi colla contessa
Matilda alla di lui inespugnabil
rocca di Canossa sul Reggiano. Colà
comparvero molti vescovi e laici di Germania,
venuti per disastrose ed inusitate
strade a chieder l'assoluzion della scomunica,
e dopo qualche giorno di penitenza
l'ottennero. Vi comparve ancor il
re Arrigo, e fatta chiamar la contessa
Matilde ad un abboccamento, <i>eam precibus
ac promissionibus oneratam ad papam
transmisit, et cum ea socrum suam</i> (Adelaide
marchesana di Susa) <i>filiumque ejus</i>
(Amedeo) <i>Azzonem etiam marchionem</i>
(dal quale abbiam detto che discende
la real casa di Brunswich e la ducale
d'Este) <i>et abbatem cluniacensem</i> (Ugo), <i>et
alios nonnullos ex primis Italiae Principibus,
quorum auctoritatem magni apud
eum momenti esse non ambigebat, obsecrans,
ut excomunicatione absolveretur,
ne principibus teutonicis, qui ad accusandum
eum stimulo invidiae magis quam
zelo justitiae exarsissent, temere fides
haberetur</i>. Somma fatica si durò da tutti
per muovere il papa a commiserazione
ed accordo. Lasciossi in fine piegare, purchè
Arrigo deponesse le regali insegne, e
desse veri segni di pentimento. Seguì
pertanto quella scena, che fece allora e
dipoi grande strepito, e farallo anche nei
secoli avvenire: cioè fu ammesso Arrigo
entro la seconda cinta di muro di quella
<span class="pagenum" id="Page_378">[378]</span>
rocca, che tre ne avea. Quivi accompagnato
da tutti, senza alcun segno dell'esser
suo di re, con veste di lana, co' piè
nudi, mentre un eccessivo freddo regnava
sopra la terra, restò un giorno, e poi
l'altro, ed anche il terzo, con farlo ivi
digiunare sino alla sera. Tempo viene
talvolta che la superbia, primo mobile dei
regnanti, cede il trono all'interesse. Dopo
i tre dì, e come scrive Donizone <span class="fnote">[Donizo, in Vita Mathild., lib. 2, cap. 1.]</span>:
</p>

<div class="poem">
<p><i>Ante dies septem, quam finem Janus haberet,</i></p>
<p><i>Ante suam faciem concessit papa venire</i></p>
<p><i>Regem, cum plantis nudis a frigore captis.</i></p>
</div>

<p>
Cioè nel dì 25 di gennaio diede il papa
udienza ad Arrigo, che prostrato a' suoi
piedi, dimandò misericordia de' suoi falli.
Celebrò il pontefice la messa, e presa la
sacra ostia nelle mani, perchè i suoi nemici
lo spacciavano per simoniacamente
asceso al papato, si purgò da questa calunnia.
Esibì ad Arrigo di fare altrettanto,
s'egli si credeva innocente, e non reo
di tante accuse prodotte contra di lui. Ma
egli con varie scuse se ne guardò. Fu poscia
al pranzo col pontefice, il quale lo
avea ben assoluto della scomunica, ma
con lasciare in sospeso l'affare del regno,
e rimettere ai principi germanici e ad
una dieta il decidere s'egli dovesse deporre
la corona, oppure ritenerla. Dopo
ciò il papa venne a Reggio, dove si trovava
<i>Guiberto arcivescovo</i> di Ravenna,
il più maligno degli avversarii del papa,
con gli altri vescovi simoniaci, aspettando
il compimento delle promesse di
Arrigo.
</p>

<p>
Convien ora sapere, essersi appena
inteso in Lombardia come era passato il
congresso del re col papa in Canossa <span class="fnote">[Lambertus Schafnaburgensis, in Chron.]</span>,
che infinite mormorazioni ed insolenze si
sparsero non men contra dello stesso
pontefice, trattandolo da tiranno, da omicida,
da simoniaco, quanto contra d'Arrigo,
perchè sì vilmente si fosse suggettato
ad un sì indegno trattamento. Fu
proposto di creare <i>Corrado</i> figliuolo di
<span class="pagenum" id="Page_379">[379]</span>
Arrigo, benchè di tenera età, re: tutti
fuggivano, o vilipendevano Arrigo, e le
città gli serravano le porte in faccia.
Ora tra per questo, e perchè non già di
buon cuore, ma per necessità de' suoi
affari, egli avea fatta quella concordia
col papa, se ne pentì egli ben presto. Gli
stava a' fianchi il suddetto Guiberto con
altri vescovi scomunicati, a' quali non
fu difficile il fargli ritrattare il fatto, e
ricominciar lo sprezzo delle condizioni
già accettate, e la nemicizia col papa. In
questa maniera ricuperò Arrigo a poco
a poco la buona grazia de' vescovi e dei
popoli della Lombardia <span class="fnote">[Paulus Benried., in Vita Greg. VII, c. 86.]</span>. Ma non potè
ottenere dal papa la licenza d'essere
coronato re d'Italia colla corona ferrea
in Monza. Riassunse nondimeno le insegne
di re, benchè si fosse obbligato
col papa di vivere in maniera privata,
finchè in Germania fosse decisa la di lui
causa. Un suo diploma da me pubblicato <span class="fnote">[Antiquit. Italic., Dissert. XXXI, pag. 948.]</span>
cel fa vedere in Pavia nel dì 3
d'aprile dell'anno presente. Se s'ha a
credere a Donizone <span class="fnote">[Donizo, lib. 2, cap. 1.]</span>, egli tentò ancora
di tirare il papa ad una conferenza,
con disegno di prenderlo. Ma avvertitane
la contessa Matilde, fece sventare la
mina e condusse il papa alle montagne.
Fece Arrigo prendere anche <i>Geraldo vescovo</i>
d'Ostia, mandato dal papa per suo
legato a Milano. Di tutto questo andò
avviso in Germania. Non volle poi Arrigo
portarsi alla dieta intimata a Forcheim,
come avea data parola. Vi si trovarono
bensì i legati del papa, e quivi i
duchi <i>Ridolfo, Guelfo e Bertoldo</i>, gli arcivescovi
di Magonza e di Maddeburgo,
e i vescovi di Virtzburg, di Metz e di
altre chiese, i quali trattarono della maniera
di restituir la pace, come essi credevano,
o almen desideravano, alla Germania;
e fu risoluto di creare un nuovo
re <span class="fnote">[Bruno, Histor., Bell. Saxon.]</span>. Fu dunque eletto <i>Ridolfo duca</i> di
Suevia, tuttochè egli resistesse un pezzo
<span class="pagenum" id="Page_380">[380]</span>
ad accettar questa pericolosa dignità. A
buon conto nello stesso giorno della sua
consecrazione, che fu il dì 26 di marzo
dell'anno presente <span class="fnote">[Bertholdus, Constantiensis, in Chron.]</span>, si sollevò contra
di lui una sedizione in Magonza. Quel
che è più strano, apparisce dalle lettere
di papa Gregorio <span class="fnote">[Gregor. VII, lib. 4, Epistol. 23, 24, 28.]</span> che esso pontefice
non approvò l'elezion di Ridolfo, e si
riserbò la conoscenza di tal causa, per
decidere a chi de' due contendenti fosse
dovuta la corona; del che poi fece gravi
doglianze la fazione d'esso Ridolfo, scrivendone
al medesimo papa. Ricorse in
questi tempi Arrigo al medesimo pontefice,
implorando il suo aiuto contra di
Ridolfo usurpatore della corona. Ebbe
per risposta, che non si potea soddisfarlo,
mentre esso Arrigo teneva tuttavia
prigione s. Pietro nel suo legato <i>Geraldo</i>,
il quale poi diede fine alle sue miserie,
chiamato da Dio a miglior vita sul principio
di dicembre dell'anno presente.
Ora il pontefice, dopo essersi fermato per
tutto giugno in Bibianello, Carpineto e
Carpi, terre del Reggiano, allora della
contessa Matilde, e in Figheruolo sul Po;
chiarito abbastanza che l'animo di Arrigo,
lungi dall'essersi mutato, era disposto
a far peggio, s'incamminò per la
Toscana alla volta di Roma. Il re Arrigo
anch'egli seppe trovar via di penetrare
in Germania, dove raunato un picciolo
esercito, cominciò la guerra contra del
nuovo re Ridolfo <span class="fnote">[Bertholdus, Constantiensis, in Chron.]</span>. Morì nel dì 14 di
dicembre in quest'anno l'<i>imperadrice
Agnese</i> sua madre in Roma, lasciando
dopo di sè il concetto di molta pietà e
prudenza. Mancarono anche in questo
anno di vita <i>Sigeardo patriarca</i> d'Aquileia
(a cui fu surrogato <i>Arrigo</i> canonico
d'Augusta) ed <i>Imbricone vescovo</i> d'Augusta,
fautore di Arrigo. Ma quel che
dovette far più rumore, fu la morte di
<i>Gregorio</i> vescovo di Vercelli, cancelliere
in Italia d'esso re. Aveva egli intimata
una dieta del regno da tenersi ne' prati
<span class="pagenum" id="Page_381">[381]</span>
di Roncaglia circa il dì primo di maggio
dell'anno avvenire, con disegno, se mai
potea, di deporre il papa; ma una morte
improvvisa prima di quel dì troncò le
sue trame, e senza lasciargli tempo di
penitenza.
</p>

<p>
Secondo Lupo Protospata <span class="fnote">[Lupus Protospata, in Chron.]</span>, in quest'anno
<i>Roberto Guiscardo</i> duca di Puglia
fece l'acquisto importante della città
e del principato di Salerno. Ma per conto
dell'anno è da maravigliarsi come cotanto
discordino fra loro gli scrittori.
L'anonimo casinense <span class="fnote">[Anonymus Casinens., in Chron.]</span> accenna questo
fatto all'anno 1075; Romoaldo salernitano <span class="fnote">[Romualdus Salernit., in Chron.]</span>
all'anno 1076. Quantunque io
non vegga stabili nella lor cronologia
questi autori, forse per difetto de' loro
testi alterati dai copisti, pure stimo più
verisimile che all'anno presente s'abbiano
da riferir tali avvenimenti, per le
ragioni che andremo adducendo. Erano
in questi tempi gli Amalfitani sotto <i>Gisolfo
principe</i> di Salerno <span class="fnote">[Guillelmus Apulus, lib. 3.]</span>, ed aggravati
da lui oltre il dovere e costume con dei
tributi. Ricorsero essi a Roberto Guiscardo,
che a bocca aperta stava aspettando
l'opportunità e uno specioso pretesto per
insignorirsi di quel nobile paese. Avendo
egli presa ben volentieri la lor protezione,
fece con ambasciata sapere a Gisolfo
suo cognato che trattasse più umanamente
quel popolo. Sdegnosamente gli
rispose Gisolfo. Allora Roberto, che avea
delle nimicizie con <i>Riccardo I principe</i>
di Capoa, stabilì con esso lui pace, e fra
le condizioni gl'impose di aiutarlo nell'impresa
di Salerno. Infatti amendue
colle lor forze e colle macchine militari
posero l'assedio a Salerno per terra e
per mare. Abbiamo da Pietro diacono <span class="fnote">[Petrus Diaconus, Chron. Casin., tom. 3,
cap. 45.]</span>
continuator dell'Ostiense, che presentita
questa guerra papa Gregorio, che amava
non poco Gisolfo, gli spedì <i>Desiderio abbate</i>
di Monte Casino per esortarlo a
<span class="pagenum" id="Page_382">[382]</span>
trattar di pace; ma che Gisolfo neppur
gli volle dare risposta. Dappoichè fu intrapreso
l'assedio, tornò l'abbate casinense,
e fatto abboccar Riccardo principe
di Capoa con Gisolfo, gli consigliarono
tutti di venire a concordia col duca
Roberto. Egli più che mai pertinace nulla
si curò del loro parere. Crebbe la fame
nell'assediata città a tal segno, che il povero
popolo si ridusse a cibarsi delle
carni più immonde; e non potendo più
reggere, aprirono le porte ai Normanni
<i>octavi tempore mensis</i>. Ritirossi il principe
Gisolfo nella torre o rocca fortissima,
fabbricata sulla cima del monte.
Stretto ancor ivi, finalmente fu forzato a
rendersi a patti di buona guerra, ed ebbe
la libertà d'andarsene. Soggiunge Pietro
diacono che papa Gregorio il fece governatore
della Campania. Dopo la presa
di questa città, ch'era allora delle più
belle e deliziose d'Italia, e celebre spezialmente
per la scuola della medicina,
colà per questo concorrendo anche gli
oltramontani bisognosi di guarigione, il
duce Roberto vi fece fabbricar nella pianura
un castello inespugnabile. Anche
nella Cronichetta amalfitana <span class="fnote">[Antiquit. Ital., tom. 1, pag. 214.]</span> l'acquisto
di Salerno è attribuito all'anno presente.
Diedesi ad esso duca anche Amalfi,
città allora mercantile al sommo, piena
d'oro, piena di popolo e di navi. Di essa
così scrive Guglielmo pugliese <span class="fnote">[Guillelmus Apulus, lib. 3.]</span>:
</p>

<div class="poem">
<p><i>Huc et Alexandri diversa feruntur ab urbe</i></p>
<p><i>Regis et Antiochi. Haec (ratibus) freta plurima transit.</i></p>
<p><i>Hic (an heic?) Arabes, Indi, Siculi noscuntur et Afri:</i></p>
<p><i>Haec gens est totum prope nobilitata per orbem,</i></p>
<p><i>Et mercanda ferens, et amans mercata referre.</i></p>
</div>

<p>
Gaufredo Malaterra <span class="fnote">[Gaufridus Malaterra, lib. 3, cap. 3.]</span> aggiugne che
nel tempo medesimo dell'assedio di Salerno
il duca Roberto entrò in possesso
d'Amalfi, ed ebbe al suo servigio parte
degli stessi Amalfitani contra di Salerno.
Meritano ben più fede tali autori, che la
<span class="pagenum" id="Page_383">[383]</span>
Cronichetta amalfitana, in cui all'anno
1074 è riferita la presa di Amalfi, con
dirsi ivi ancora, che essendo morto <i>Sergio
duca</i> di quella città, gli succedette
<i>Giovanni</i> suo figlio, ma per poco tempo,
perchè ne fu spogliato da Roberto Guiscardo.
</p>

<p>
Abbiamo ancora dal suddetto Malaterra
che in quest'anno il <i>conte Ruggieri</i>
assediò per mare e per terra in Sicilia la
città di Trapani, e la forzò alla resa.
Veggonsi varii atti di Arrigo IV e dei suoi
ministri, prima ch'egli tornasse in Germania.
Cioè confermò egli al monistero
di san Salvatore di Pavia i suoi beni <span class="fnote">[Bullar. Casinense, tom. 2, Constit. CXIV.]</span>,
<i>III nonas aprilis anno ab Incarnatione Domini
nostri Jesu Christi MLXXVII, Indictione
XV, anno autem ordinationis quidem
domni Henrici quarti regis XXVI,
regni vero XXIV. Actum Papiae</i>. Trovavasi
egli in Piacenza <i>XIII kalendas martii</i>, dove
tenne un placito <span class="fnote">[Campi, Istor. di Piacenza, tom. 1, Append.]</span>, e giudicò in favore
di quella cattedrale. Probabile è ancora
che appartenga a quest'anno il diploma
da me dato alla luce <span class="fnote">[Antichità Estensi, P. I, cap. 7.]</span>, in cui conferma
<i>Ugoni et Fulchoni germanis, Aczonis marchionis
filiis</i>, cioè del <i>marchese Azzo II</i>
progenitore dei principi estensi, i loro
Stati posti nei contadi di <i>Gavello, Padova,
Vicenza, Verona, Brescia, Cremona, Parma,
Lunigiana, Arezzo, Lucca, Pisa, Piacenza,
Modena e Tortona</i>; fra' quali specialmente
vengono annoverati <i>Este, Rovigo,
Montagnana, Casal Maggiore</i> del
Cremonese, <i>Pontremoli</i> della Lunigiana,
e la terra <i>Obertenga</i> in Toscana, de' quali
Stati ho io abbastanza favellato nelle Antichità
estensi. Tre placiti ancora tenuti
dai suoi ministri in Verona e in Padova
si trovano da me pubblicati nelle Antichità
italiche <span class="fnote">[Antiquit. Ital., Dissert. IX et XXXI.]</span>. Ma quel che è più glorioso
per la nobilissima casa d'Este, in
quest'anno (s'io ben mi appongo) Roberto
Guiscardo duca, dopo aver maritata, come
già accennammo, una figliuola nell'imperador
<span class="pagenum" id="Page_384">[384]</span>
d'Oriente, un'altra ne diede ad <i>Ugo</i>
figliuolo del sopraddetto marchese Azzo.
Ne fa menzione Guglielmo pugliese <span class="fnote">[Guillelmus Apulus, lib. 3 Poemat.]</span> con
dire che dopo la presa di Salerno venne
il duca alla città di Troia, e che fermatosi
ivi,
</p>

<div class="poem">
<p><i>Nobilis advenit lombardus Marchio quidam,</i></p>
<p><i>Nobilibus patriae multis comitantibus illum;</i></p>
<p><i>Axo vocatus erat. Secum deduxit Hugonem</i></p>
<p><i>Illustrem natum. Ducis ut filia detur</i></p>
<p><i>Exigit, in sponsam. Comites, proceresque vocari</i></p>
<p><i>Quoque facit super his dux consulturus ab urbe.</i></p>
<p><i>Horum consiliis Roberti filia nato</i></p>
<p><i>Traditur Axonis, ec.</i></p>
</div>

<p>
Poscia aggiugne che si fecero di gran
feste e conviti per quelle nozze, e che
Roberto sollecitò tutti i suoi baroni a
regalar gli sposi: il che non essendo stato
praticato nelle nozze della precedente
figliuola, rattristò quei nobili. Tuttavia
contribuirono tutti, e molto più fece egli.
</p>

<div class="poem">
<p><i>Iis generum donans, addens sua, classe parata</i></p>
<p><i>Ad sua cum magno, patremque remisit honore.</i></p>
</div>

<p>
In qual credito fosse allora la casa di
Este, si può abbastanza dedurre anche
da questo. Cessò di vivere nel novembre
di quest'anno <i>Landolfo VI</i> principe di
Benevento <span class="fnote">[Chronic. S. Sophiae apud Peregrinium.]</span>; laonde Roberto Guiscardo
duca, voglioso anche di questa conquista,
si portò all'assedio di quella città.
Se poi meritano fede gl'imbrogliati Annali
pisani <span class="fnote">[Annali Pisani, tom. 6 Rer. Ital.]</span>, quel popolo unito co' Genovesi,
passato in Africa, vi prese <i>duas
magnificas civitates Almadiam et Sibiliam
in die sancti Sixti</i>. Io so bene che una Siviglia
è in Ispagna. Che un'altra ne fosse
in Africa, non l'ho per anche letto. Il
Tronci <span class="fnote">[Tronci, Annali Pisani.]</span> ne parla all'anno 1087, e
dice che presero le città di <i>Damiato</i> e di
<i>Libia</i>: tutte notizie che mancano di sicuri
fondamenti. Veggasi l'anno 1088, al quale
si dee riferire sì fatta impresa.
</p>

<p>
<span class="pagenum" id="Page_385">[385]</span>
</p>

<hr />
</div>

<div class="chapter">
<h2 class="hidden" id="MLXXVIII">MLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Gregorio VII</span> papa 6.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 23.</td>
  </tr>
</table>

<p>
Tanto il <i>re Arrigo</i> quanto il nuovo
<i>re Ridolfo</i> si studiavano di aver favorevole
nella loro terribil gara il romano
pontefice, e a questo fine gli spedirono i
loro legati <span class="fnote">[Paulus Benriedens., in Vit. Greg. VII.]</span>. <i>Papa Gregorio</i> perciò tenne
un concilio in Roma nella prima settimana
di quaresima, dove essendo concorsi
circa cento tra arcivescovi e vescovi,
fu stabilito di spedire in Germania
i legati apostolici per conoscere da qual
parte fosse la ragione e il torto. Quivi
furono ancora di nuovo scomunicati <i>Tedaldo</i>,
appellato da alcuni <i>Tebaldo</i>, arcivescovo
di Milano, <i>Guiberto</i> arcivescovo
di Ravenna, <i>Ugo Bianco</i> cardinale ribello
della Chiesa romana, con altri vescovi.
Degno di osservazione si è ciò che seguitano
a dire quegli Atti <span class="fnote">[Concilior. Labbe, tom. 10.]</span>: <i>Excommunicamus
omnes Northmannos, qui invadere
terram sancti Petri laborant, videlicet
marchiam firmanam, ducatum spoletanum,
et eos, qui Beneventum obsident,
et qui invadere et depraedari nituntur
Campaniam, et maritima, atque Sabinos,
necnon et qui tentant urbem romanam confundere</i>.
Di qui può apparire che la marca
di Fermo, ossia di Camerino o d'Ancona,
il ducato di Spoleti, erano o posseduti
dalla Chiesa romana, o almen pretesi di
sua ragione dal papa: il che, come fosse
succeduto, non l'ho potuto finora conoscere.
Debbonsi ancora notar quelle parole:
<i>et eos, qui Beneventum obsident</i>. Intorno
a che convien ora dire, che sbrigato
dalla conquista di Salerno il duca
Roberto, mal soddisfatto del romano pontefice,
che dianzi l'avea scomunicato, cominciò
nell'anno precedente la guerra
contra le terre della Chiesa nella Campania <span class="fnote">[Petrus Diac., lib. 3 Chron., cap. 45.]</span>.
Fu perciò di nuovo pubblicata
<span class="pagenum" id="Page_386">[386]</span>
la scomunica contra di lui e del suddetto
Riccardo, e papa Gregorio, <i>collecto exercitu,
super eos ire disponit</i>, come s'ha da
Pietro Diacono. Ciò riferito al duca Roberto,
si ritirò in fretta col principe Riccardo
a Capoa, e andò a mettere l'assedio
a Benevento, nel mentre che Riccardo
principe di Capoa imprese quello di Napoli.
Tutto ciò avvenne nell'anno antecedente.
Continuò <i>Riccardo</i> l'assedio di Napoli
per molti mesi, ed avea anche ridotta
quella città a mal partito <span class="fnote">[Camillus Peregr., in Not. ad Protos.]</span>, quando
sopraggiuntagli la morte nel dì 15 d'aprile,
liberò i Napoletani dalle sue branche.
Fu principe, per attestato della Cronichetta
amalfitana <span class="fnote">[Antiquit. Italic., tom. 1.]</span>, alto di statura, di
bell'aspetto, di gran coraggio ed avvedutezza,
benigno coi fedeli, terribile contro
i perfidi ribelli. Ebbe per successore
nel principato di Capoa <i>Giordano I</i> suo
figliuolo. Ci fa assai intendere il suddetto
concilio che nel principio della quaresima
tuttavia durava l'assedio di Benevento,
fatto dal duca Roberto: perlochè fu di
nuovo fulminata contra di lui la scomunica.
Ma appena Giordano fu succeduto al
padre, che insorse la discordia fra il duca
Roberto e lui. Abbracciò esso Giordano
la difesa delle terre della Chiesa e dei Beneventani <span class="fnote">[Petrus Diacon., Chron., lib. 3, cap. 45.]</span>,
da' quali ebbe un regalo di
quattromila e cinquecento bisanti, o vogliam
dire scudi d'oro. Uscito perciò in
campagna, secondochè s'ha da Pietro Diacono,
fece ribellare molti de' conti e vassalli
contra di Roberto, arrivò sotto Benevento,
e distrusse tutte le fortificazioni
fatte dal duca per prendere quella città.
Bari con Trani ed altre città si ribellarono
al Guiscardo. Abailardo suo nipote,
perchè figliuolo di Unfredo, al quale avea
Roberto occupata tutta l'eredità, fu uno
de' più vigorosi congiurati contra dello
zio Guiscardo. Seguirono perciò varii incontri
d'armati, e varii assedii raccontati
da Guglielmo pugliese <span class="fnote">[Guillelmus Apulus, Poem., lib. 3.]</span>, dopo i quali
<span class="pagenum" id="Page_387">[387]</span>
finalmente fu fatta pace tra esso Roberto
e Giordano. Servì questa concordia per
abbattere tutte le speranze del nipote
Abailardo, il quale se ne fuggì a Costantinopoli,
e quivi diede fine alla vita. Ricuperò
Roberto Bari, Trani, Santa Severina,
e l'altre terre <span class="fnote">[Petrus Diac., Chron. lib. 3, cap. 45.]</span> che s'erano ribellate.
Ascoli, Monte di Vico ed Ariano
ritornarono alle mani sue; ed era per
fare altri progressi, quando <i>Desiderio abbate</i>
di Monte Casino s'interpose, e trattò
di pace fra il pontefice e lui. Abbiamo
dalla Vita di Gregorio VII papa, a noi
tramandata da Niccolò cardinale d'Aragona <span class="fnote">[Cardinalis de Aragonia, in Vit. Greg. VII.]</span>,
che <i>venerabilis pontifex receptis
nuntiis Roberti Guiscardi egregii Normannorum
ducis, versus Apuliam post octavas
Pentecostes iter arripuit, et cum ipso apud
Aquinum colloquium habuit. Congrua itaque
ab eo satisfactione suscepta, prius a
vinculo excommunicationis eum absolvit,
et consequenter fidelitatem et homagium
ejus recepit. Postmodum vero jam assumtum
in specialem beati Petri militem, de
totius Apuliae et Calabriae ducatu per vexillum
Sedis apostolicae investivit</i>. Guglielmo
pugliese scrive che questo abboccamento
e concordia seguì in Benevento,
e non già in Aquino; ed essere corsa voce
che il papa, per impegnar meglio nella sua
difesa Roberto Guiscardo, gli fece sperare
la corona del regno d'Italia <span class="fnote">[Guillelmus Apulus, lib. 3.]</span>:
</p>

<div class="poem">
<p><i>Romani regni sibi promisisse coronam</i></p>
<p><i>Papa ferebatur.</i></p>
</div>

<p>
Parimente Riccardo cluniacense <span class="fnote">[Richardus Cluniacensis, in Chron., in Antiq.
Ital.]</span>
conferma questa voce con asserire che
papa Gregorio aveva intenzione di crear
imperadore esso Roberto, o Boamondo
suo figliuolo. Tornava il conto ad esso
pontefice, nel pericoloso cimento, in cui
egli si trovava per la nemicizia del re
Arrigo, non solo di non aver nemico il
potentissimo ed invitto duca di Puglia,
<span class="pagenum" id="Page_388">[388]</span>
ma anche di averlo amico e difensore
ne' bisogni. Il tempo fece vedere che senza
questo appoggio minacciava rovina il suo
pontificato.
</p>

<p>
Ma non tutti questi avvenimenti si
compierono nell'anno precedente e nel
presente. Siccome vedremo, parte d'essi
appartiene all'anno seguente 1079. Certamente
si allontanò dal vero il cardinal
Baronio <span class="fnote">[Baron., in Annal. Ecclesiast.]</span>, allorchè pose l'assedio suddetto
di Benevento nell'anno 1074. Già
abbiam veduto che nel concilio romano
dell'anno presente si fa menzione del
medesimo assedio, non per anche sciolto.
Ma neppure il padre Pagi <span class="fnote">[Pagius, Crit. ad Annal. Baron.]</span> colpì nel segno,
allorchè pretese che nell'anno 1077
Roberto duca si abboccasse col papa, e
ne riportasse l'assoluzione. Papa Gregorio
per tutto il giugno del 1077 si trattenne
nelle montagne del Reggiano, siccome
costa dalle lettere d'esso pontefice.
Nel dì 15 d'agosto era in Firenze, e nel
primo giorno di settembre in Siena. Ma
abbiam veduto che papa Gregorio si mosse
di Roma <i>post octavas Pentecostes</i>, per
andare ad Aquino a trattar di pace con
Roberto. Essendo venuta l'ottava della
Pentecoste nell'anno 1077 prima della
metà di giugno, come potè egli mai passar
da Roma ad Aquino in quel tempo,
se, siccome abbiam detto, egli per tutto
giugno si fermò in Lombardia? Adunque
la riconciliazion di Roberto dee essere
succeduta più tardi, e vedremo che non
s'ingannò il Baronio in differirla sino all'anno
1080. Oltre di che, Lupo Protospata <span class="fnote">[Lupus Protospata, in Chronico.]</span>
all'anno 1078 scrive: <i>Robertus
dux obsedit Beneventum, sed ejus obsidio
dissipata est a Rodulpho Pipino comite</i>,
(cioè, come stimò il Pellegrini <span class="fnote">[Peregrin., in Notis ad Protospatam.]</span>, da
Rainolfo zio del principe di Capoa Giordano)
<i>et hoc anno obiit Richardus princeps</i>,
mentre assediava Napoli. Anche
Romoaldo salernitano <span class="fnote">[Romuald. Salern., in Chron., tom. 8 Rer.
Ital.]</span> e l'autore della
<span class="pagenum" id="Page_389">[389]</span>
Cronichetta amalfitana <span class="fnote">[Antiquit. Italic, tom. 1.]</span> attestano che
Riccardo morì durante quell'assedio <i>Indictione
prima</i>, cioè nell'anno presente.
E che <i>anno primo, postquam cepit Salernum,
Robertus dux Beneventum obsedit</i>.
Certo è che nello stesso tempo furono
fatti que' due assedii, e però nell'anno presente.
Il che vien ancora confermato dall'antica
Cronichetta di santa Sofia, pubblicata
dal suddetto Pellegrini <span class="fnote">[Peregrin., Hist. Princ. Langobard.]</span>, dove
si legge: <i>Robertus dux obsedit Beneventum
XIV kalendas januarii, usque VI idus
aprilis, unde expulsus est cum omnibus
suis Indictione I</i>. L'indizione prima correa
nell'anno presente. Ora essendo fuori
di dubbio l'aggiustamento del papa con
Roberto Guiscardo, seguito dappoichè fu
sciolto l'assedio di Benevento, per conseguente
non nell'anno 1077, come immaginò
il padre Pagi, ma molto più tardi
si dee credere succeduto. Finalmente si
noti che l'autore della Vita di san Gregorio
VII <span class="fnote">[Card. de Aragon., P. I, tom. 3 Rer. Ital.]</span> ci somministra il filo per accertarci
dell'anno, in cui seguì l'accordo
suddetto. Cioè scrive egli che fra i
due re contendenti Arrigo IV e Ridolfo,
<i>horribili bello acriter utrimque commisso,
caesa sunt multa millia hominum hinc inde</i>.
Soggiugne appresso: <i>Et iterum peccatis
exigentibus inter eosdem reges horribiliter
est pugnatum, ubi maxima virorum
fortium multitudo cecidit</i>. Spedì papa Gregorio
i suoi legati in Germania per quetar,
se mai era possibile, così atroce tempesta.
Ma i due re vennero alla terza
battaglia. <i>Iterum inter eosdem reges acriter
est pugnatum, et multa millia hominum,
maxime Bohemorum, caesa sunt</i>.
</p>

<p>
Dopo questi tragici avvenimenti continua
quell'autore a dire che papa Gregorio,
portatosi ad Aquino, fece l'accordo
con Roberto Guiscardo. Non essendo
succedute tali battaglie se non nell'anno
presente e nel 1080, nel quale ancora
furono spediti in Germania i suddetti legati,
<span class="pagenum" id="Page_390">[390]</span>
vegniamo in fine a conoscere che
nell'anno stesso 1080, come volle il Baronio,
Roberto Guiscardo tornò all'ubbidienza
del romano pontefice. Abbiam detto
che succederono sanguinosissimi fatti
d'armi fra Arrigo e Ridolfo in Germania.
Nel primo, per testimonianza di Bertoldo <span class="fnote">[Bertholdus Constantiensis, Chron. August.,
tom. 1 Freheri.]</span>,
restò vincitore e padrone del
campo Ridolfo; e nel secondo, accaduto
nel dì 17 d'agosto di quest'anno, la vittoria
restò incerta, essendo costata la vita
a più migliaia di persone. Fra gli altri vi
fu ucciso <i>Wernero</i> arcivescovo di Maddeburgo,
e presi Bernardo arcidiacono della
Chiesa romana, <i>Sigifredo</i> arcivescovo
di Magonza, e <i>Adalberto</i> vescovo di
Vormazia: il che non si può mai intendere
senza orrore, non essendo le guerre
e le battaglie un mestier convenevole a
persone ecclesiastiche. L'autore della
Cronica di Maddeburgo presso il Meibomio <span class="fnote">[Chronic. Magdeburg., tom. 2, apud Meibomium.]</span>
e l'Annalista sassone <span class="fnote">[Annalista Saxo, apud Eccardum.]</span> pretendono
che questa seconda battaglia riuscisse
molto più favorevole ai Sassoni e
a Ridolfo, che ad Arrigo. Verso l'Ognissanti
esso re Arrigo, rinforzato di gente,
portò la guerra negli Stati di <i>Guelfo duca</i>
di Baviera, e di <i>Bertoldo duca</i> di Carintia,
tutti e due fedeli fautori del papa e
del re Ridolfo <span class="fnote">[Bertholdus Constantiensis, in Chron.]</span>. Nel qual tempo
venne a morte esso duca Bertoldo con
grave danno del suo partito. In questo
anno poi <i>Ruggieri conte</i> di Sicilia per
terra e per mare bloccò <span class="fnote">[Gaufrid. Malaterra, lib. 3, cap. 15.]</span> la città di
Taormina, e dopo molte fatiche se ne
impadronì. Tenuto fu un altro concilio
in Roma da papa Gregorio dopo la metà
di novembre, in cui troviamo fulminate
molte scomuniche, e nominatamente contra
<i>Niceforo Botoniata</i> imperador di Costantinopoli,
che avea usurpato quel trono
a <i>Michele</i> e a <i>Costantino</i> Porfirogenito,
genero del duca Roberto, la cui figliuola
<span class="pagenum" id="Page_391">[391]</span>
fu rimandata al padre. Per questi sì frequenti
concilii di papa Gregorio doveano
poco attendere alle lor gregge i sacri pastori.
Intervennero a quest'ultimo i legati
de' due re contendenti, promettendo
amendue di fare una dieta, dove si deciderebbe
la lor controversia.
</p>

<hr />
</div>

<div class="chapter">
<h2 class="hidden" id="MLXXIX">MLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Gregorio VII</span> papa 7.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 24.</td>
  </tr>
</table>

<p>
In quest'anno ancora <i>papa Gregorio</i>
celebrò nel mese di febbraio un numerosissimo
concilio in Roma <span class="fnote">[Concil. Labbe, tom. 10.]</span>, dove
intervenne l'eresiarca Berengario, e ritrattò
le perverse sue dottrine intorno
al sacramento dell'altare. Furono confermate
le sacre censure contra <i>Tedaldo
arcivescovo</i> di Milano, <i>Sigefredo vescovo</i>
di Bologna, <i>Rolando vescovo</i> di Trevigi,
e contra i vescovi di Fermo e Camerino.
Trovossi alla medesima sacra assemblea
<i>Arrigo</i> novello patriarca di Aquileia, il
quale, quantunque promosso a quella chiesa
da Arrigo IV, pure umilmente si suggettò
alla Sede apostolica, e promise di
non aver comunione con gente scomunicata.
Si dolsero in quel sinodo del re
Arrigo i legati del re Ridolfo, a cagion
delle guerre e violenze ch'egli promoveva
in Germania <span class="fnote">[Cardinal. de Aragon., in Vita Gregor. VII.]</span>. Perlochè il pontefice
Gregorio destinò per suoi legati al congresso,
da tenersi in Germania, <i>Pietro
Igneo</i> cardinale e vescovo d'Albano, Odelrico
vescovo di Padova (Paolo Benriedense
scrive <span class="fnote">[Paulus Benriedens., in Vita Gregor. VII.]</span> che fu <i>Alemano</i> vescovo
di Passavia) e il suddetto patriarca
d'Aquileia. Andarono essi; ma perchè
non vollero alle istanze di Arrigo scomunicare
il re Ridolfo, senza frutto se
ne tornarono a Roma, con riferire al
papa la disubbidienza d'esso Arrigo e
l'ubbidienza del re Ridolfo. Era intenzione
del pontefice di trasferirsi egli in
<span class="pagenum" id="Page_392">[392]</span>
persona in Germania, per decidere quello
spaventoso litigio; ma il re Arrigo, troppo
diffidando di lui, a questo non volle
dar mano. Continuò in quest'anno la
guerra fra essi re <span class="fnote">[Annalista Saxo, apud Eccardum.]</span>. Ridolfo andò contro
la Vestfalia, e costrinse que' popoli
alla sua ubbidienza. Arrigo portò la
guerra nella Suevia contra di Ridolfo.
Aggiugne il Cronografo sassone <span class="fnote">[Chronographus Saxo, apud Leibnitium.]</span> che
<i>bellum fit iterum inter Rodulphum et Henricum
hyeme nimis aspera, ubi in primo
congressu Saxones</i> (uniti con Ridolfo)
<i>terga vertunt</i>. Ma uno squadron d'essi
Sassoni, mentre gli altri erano occupati
nella mischia, diede il sacco agli alloggiamenti
del re Arrigo. In questa maniera
si andava desolando la misera Germania
per l'arrabbiata contesa di quei
due regnanti. Per altro non dovette succedere
alcun fatto strepitoso, al vedere
che Bertoldo da Costanza non ne parla.
Gli Annali pisani <span class="fnote">[Annal. Pisani, tom. 6 Rer. Ital.]</span>, che non meritano,
a mio credere, gran fede nelle cose antiche,
mettono sotto quest'anno la guerra
fra i pisani e i Genovesi. Dai primi
fu abbruciata la terra di Rapallo, ed incontratesi
le lor flotte nel dì 13 di maggio,
la genovese si salvò colla fuga. In
quest'anno ancora Lupo Protospata <span class="fnote">[Lupus Protospata, in Chron.]</span>
scrive che <i>intravit Petronus</i> (Pietro vien
chiamato da Guglielmo pugliese) <i>in Tranum.
Et Barum rebellavit, ejecto exinde
praeside ducis. Et Bajalardus filius Umfredae
comprehendit Asculum</i>. Però se
fosse stabile l'asserzione di questo istorico,
noi avremmo che parte di que' fatti
che ho riferito nell'anno precedente,
presi da Pietro Diacono, sarebbono da
attribuire all'anno presente. Ma all'osservare
ch'esso Lupo racconta come
succeduta in questo medesimo anno la
caduta di <i>Michele Duca</i> dal trono di Costantinopoli,
e l'usurpazione di <i>Niceforo
Botoniata</i>, che pur si crede creato imperador
d'Oriente nell'anno precedente,
<span class="pagenum" id="Page_393">[393]</span>
si potrebbe restar dubbioso intorno al
tempo di tali fatti. Ma l'Anonimo barense <span class="fnote">[Rerum Italicarum, tom. 5.]</span>
presso Camillo Pellegrini, dopo
aver narrata all'anno 1078 l'assunzione
al trono del Botoniata, anch'egli nel
presente 1079 scrive che <i>mense februarii
die III stante rebellavit Bari ab ipso
duce, et dirutum castello de Portanova</i>.
Nella stessa guisa l'autore di un'antica
Cronichetta normannica, da me data
alla luce <span class="fnote">[Ibid., tom. 5, pag. 278.]</span>, parla di que' fatti. <i>Anno
MLXXIX Petronius comes intravit iterum
Barim. Abagilardus comes</i> (nipote di Roberto
Guiscardo) <i>ivit super Trojam, et
fugavit Boamundum filium Roberti ducis,
et obsedit, et cepit Asculum. Et iterum
Robertus recuperavit eum. Postea factum
est praelium ibidem, et fugatus est Abagilardus
cum militibus suis, et fugit in
Constantinopolim, et ibi mortuus est inimicus
duci Roberto</i>. Ecco dunque che gli
avvenimenti raccontati tutti in un fiato da
Pietro Diacono, continuatore della Cronica
casinense, succederono in parte
nell'anno presente, e fra questi la ribellione
di Bari. Ancora al conte Ruggieri
si ribellarono in Sicilia le terre di Jato
e Cenisi <span class="fnote">[Ganfrid. Malaterra, lib. 3, cap. 20.]</span>. Le assediò egli amendue
nello stesso tempo; e costrinse quegli
abitanti ad implorare il perdono, che non
fu loro negato.
</p>

<p>
Confermò in quest'anno il re Arrigo
i suoi privilegii alla chiesa di Padova e
al vescovo Olderico con un diploma <span class="fnote">[Antiquit. Italic., Dissert. XIX.]</span>
dato <i>X kalendas augusti, Indictione II,
anno dominicae Incarnationis MLXXVIIII,
anno autem regni domni regis Henrici
quarti XXIII. Actum Ratispone</i>. Nella
copia, di cui mi son servito, si leggeva
<i>D. Paduanae ecclesiae episcopus</i>. Ma si
dee scrivere <i>Uld</i>., cioè <i>Uldericus</i>. E di qui
può apparire che esso Olderico non fu
spedito per suo legato dal pontefice Gregorio.
Ho io parimente pubblicata una
convenzione seguita nel dì 31 di
<span class="pagenum" id="Page_394">[394]</span>
maggio <span class="fnote">[Antichità Estensi, P. I, cap. 7.]</span> <i>inter marchionem Azonem, et
Ugonem et Fulconem germanos, filios ejusdem
marchionis Azonis</i>, e il capitolo dei
canonici di Verona, in vigore di cui essi
canonici diedero a livello al marchese e
a' suoi figliuoli la corte di Lusia, villa
di grande estensione. Si vede che il marchese
Azzo estense pensava a bene stabilire
ed ingrandire in Italia i figliuoli
del secondo matrimonio, giacchè <i>Guelfo
IV</i> figlio del primo letto e duca di
Baviera era giunto ad una riguardevol
potenza in Germania. Questo <i>Ugo</i> è il
medesimo che avea sposata la figliuola
del duca di Puglia Roberto. Raccogliesi
poi da una lettera scritta da papa Gregorio
a Desiderio abbate di monte Casino <span class="fnote">[Gregor. VII, Epist. 11, lib. 9.]</span>,
che Arrigo IV anch'egli si maneggiò
per ottenere una figliuola d'esso
Roberto Guiscardo duca in moglie di
<i>Corrado</i> suo primogenito, con esibirsi
d'investire Roberto della marca di Fermo,
<i>et rex duci marchiam tribuat</i>. Ma il
saggio papa dovette fare in maniera che
questo trattato andò per terra. Nè si dee
tacere che (probabilmente in quest'anno)
esso duca Roberto maritò un'altra
figliuola con <i>Raimondo II</i> conte potentissimo
di Barcellona e di altre città. Ne
parla, oltre ad altri autori, Guglielmo
pugliese <span class="fnote">[Guillelmus Apulus, lib. 4. Anonym., de
Gest. Comit. Barcin. apud Baluz.]</span> come di un fatto accaduto
prima che seguisse la concordia fra il
papa ed esso duca:
</p>

<div class="poem">
<p><i>Partibus Esperiae, quem Barcilona tremebat,</i></p>
<p><i>Venerat insignis comes hanc Raymundus ad urbem;</i></p>
<p><i>Ut nuptura ducis detur sibi filia, poscit.</i></p>
</div>

<p>
Il padre Pagi <span class="fnote">[Pagius, in Critic. ad Annal. Baron.]</span> credette contratto
questo matrimonio prima dell'anno 1077.
Ma se son ben concertati i tempi di quei
fatti presso il suddetto storico, tali nozze
debbono appartenere all'anno presente.
</p>

<p>
<span class="pagenum" id="Page_395">[395]</span>
</p>

<hr />
</div>

<div class="chapter">
<h2 class="hidden" id="MLXXX">MLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXX</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Gregorio VII</span> papa 8.</td>
  </tr>
  <tr>
    <td><span class="smcap">Arrigo IV</span> re di Germania e d'Italia 25.</td>
  </tr>
</table>

<p>
Crebbero in quest'anno gli affanni
alla Germania e all'Italia per la funestissima
guerra insorta fra il sacerdozio e
fra i due emuli re <i>Arrigo</i> e <i>Ridolfo</i>. Il
primo, figurandosi di trovar a dormire i
Sassoni, nel dì 27 di gennaio dell'anno
presente andò colla sua armata ad assalirli <span class="fnote">[Bertholdus Constant., in Chron. Bruno,
Hist. Bell. Saxon.]</span>.
Si fece un sanguinoso fatto
d'armi, in cui (che che ne dica la Cronica
augustana) fu obbligato ad una vergognosa
fuga Arrigo con tutti i suoi. Ridolfo
ne spedì per mezzo dei suoi legati
a Roma la lieta nuova, ed insieme fece
esporre le doglianze sue contra di Arrigo,
che sempre più sconvolgeva e desolava
la Germania, e mostravasi disubbidiente
al romano pontefice. Diedero
motivo tali avvisi e lamenti a <i>papa Gregorio</i>
di apertamente dichiararsi in favore
del re Ridolfo. Perciò nel concilio VII
tenuto in Roma nel dì 9 di marzo, dopo
avere rinnovate le scomuniche contra gli
arcivescovi di Milano e di Ravenna, dichiarò
legittimo re del regno germanico
Ridolfo, e fulminò la scomunica e la sentenza
di deposizione contra di Arrigo,
usando le più forti espressioni, per esprimere
in ciò l'autorità dei sommi pontefici,
e colla stessa franchezza dicendo:
<i>Ipse autem Henricus cum suis fautoribus
in omni congressione belli nullas vires,
nullamque in vita sua victoriam obtineat</i>.
Mandò esso papa a Ridolfo una corona
d'oro, dove si leggeva questa iscrizione:
</p>

<div class="poem">
<p>PETRA DEDIT PETRO, PETRVS DIADEMA RODVLPHO.</p>
</div>

<p>
Essendo volata in Germania la nuova
di questa risoluzione <span class="fnote">[Marianus Scotus, in Chron. Otto Frisigen.,
in Cron. Sigebertus, in Chron. et alii.]</span>, crebbe a dismisura
<span class="pagenum" id="Page_396">[396]</span>
la rabbia del re Arrigo, nè mancarono
perversi consiglieri che il trassero
all'ultimo degli eccessi. Fece egli pertanto
raunare un conciliabolo di trenta
vescovi scismatici, e di molti signori sì di
Germania che d'Italia, suoi fautori, in
Brixen, o sia Bressanone sul Tirolo, e
gl'indusse con empia ed affatto irregolar
procedura a dichiarar deposto Gregorio
VII dal papato, e ad eleggere in suo
luogo <i>Guiberto arcivescovo</i> di Ravenna,
già più volte scomunicato, il quale assunse
dipoi il nome di <i>Clemente III</i>. Era costui
cittadino di Parma di gran nobiltà,
e da molti vien creduto della nobil casa
di Correggio. Scrive Donizone <span class="fnote">[Donizo, in Vit. Mathild., lib. 1, cap. 1.]</span> che di
tre figliuoli di Sigefredo lucchese, ascendente
della contessa Matilde,
</p>

<div class="poem">
<p><i>Fiunt Parmenses duo fratres, ambo potentes.</i></p>
<p><i>Dat Guibertinam minimus, primus Baratinam,</i></p>
<p><i>Progenies ambas grandes, et honore micantes.</i></p>
</div>

<p>
Da essa schiatta gibertina sembra che
discendesse il suddetto antipapa. Aspirava
da gran tempo alla cattedra di san
Pietro esso Guiberto, uomo, quanto privo
dello spirito ecclesiastico, altrettanto
provveduto di mondana politica. Il primo
de' suoi pensieri era l'ambizione, l'ultimo
il timore di Dio. L'esaltazione di questo
mal uomo succedette nel dì 25 di
giugno. Nel decreto di tale elezione, rapportato
dall'abbate urspergense <span class="fnote">[Urspergensis, in Chron.]</span>, si
spacciarono non poche stomachevoli calunnie
contra di papa Gregorio, suggerite
da Ugo il Bianco cardinale scomunicato,
e che si leggono anche nell'empia diceria
delle scismatico Bennone. Scrisse dipoi
Arrigo allo stesso Gregorio pontefice e al
popolo romano lettere infami per avvisarli
dell'idolo ch'egli avea introdotto
nella casa di Dio. Fu inoltre spedito in
Italia il novello antipapa, per tirare nel
suo partito tutti i simoniaci e i nemici del
vero papa; nè a lui fu difficile di trovarne
molti e di mettere insieme un'armata.
</p>

<p>
Il presentimento di questo colpo, e gli
<span class="pagenum" id="Page_397">[397]</span>
avvisi di quel che andava succedendo in
Germania, quegli sproni dovettero essere
che finalmente indussero e ad affrettarono
papa Gregorio a rilasciare la sua
severità contra di <i>Roberto Guiscardo duca</i>
di Puglia, Calabria e Sicilia, ed accordarsi
con lui. Roberto anch'egli si trovava
in qualche disordine per le molte città
che gli s'erano ribellate, e gli era utile
l'accomodarsi ai voleri del papa. Però il
pontefice <i>post octavas Pentecostes</i>, circa
il dì 7 di giugno, siccome abbiamo detto
di sopra, andossene ad Aquino <span class="fnote">[Cardinal de Aragon., in Vit. Gregor. VII.]</span>, accompagnato
da <i>Giordano principe</i> di Capoa,
e quivi riconciliatosi con Roberto,
l'assolvè dalle censure, e diedegli l'investitura
di tutti quegli Stati che gli erano
stati conceduti da Niccolò II e da Alessandro
II pontefici predecessori, con aggiugnere:
<i>De illa autem terra, quam injuste
tenes, sicut est Salernus, et Amalfia,
et pars Marchiae Firmanae, nunc te patienter
sustineo in confidentia Dei omnipotentis
et tuae bonitatis</i>, ec. Probabilmente
questo era stato il punto principale
che avea fin qui ritardata la pace
fra loro. Giurò all'incontro fedeltà ed
omaggio al papa il duca Roberto, con
promettere ancora di pagar ogni anno
alla Chiesa romana dodici denari di moneta
pavese per ogni paio di buoi di tutti
i suoi Stati. Già s'è, a mio credere, assai
dimostrato di sopra all'anno 1078 non
sussistere l'opinione del padre Pagi, che tal
riconciliazione seguisse nell'anno 1077,
e star forte quella del Sigonio e del cardinal
Baronio, da' quali fu riferita al presente
anno 1080. Aggiungo ora, che gli
atti d'essa investitura e del giuramento
di Roberto son posti fra le lettere del
libro ottavo di Gregorio VII, che riguardano
gli affari di quest'anno. E nella lettera
settima d'esso libro il pontefice dà
avviso a tutti i fedeli di aver parlato <i>cum
duce Roberto et Jordane, ceterisque potentioribus
Nortmannorum principibus</i>,
che gli aveano promesso soccorso contra
di ognuno in difesa della Chiesa romana,
<span class="pagenum" id="Page_398">[398]</span>
con palesar eziandio la risoluzione presa
di marciare con un'armata contra di Ravenna,
per liberar quella chiesa e città
dalle mani dell'empio Guiberto, già alzato
dalla perfidia al sacrilego grado di
antipapa. Finalmente abbiamo dalla Cronichetta
normannica da me pubblicata <span class="fnote">[Chron. Normann., tom. 5 Rer. Ital., p. 278.]</span>,
che <i>anno MLXXX Robertus dux amicatus
est cum Gregorio papa in mense junio, et
confirmata fuit ab illo omnis terra, quam
habebat Robertus dux in Apulia, Calabria
et Sicilia</i>. Guglielmo pugliese anch'egli
narra <span class="fnote">[Guillelm. Apulus, Poemat., lib. 4.]</span> sotto il presente anno la concordia
suddetta; anzi la fa succeduta dopo
la morte del re Ridolfo: nel che egli
s'inganna. Dalla stessa Cronichetta abbiamo
che il duca Roberto nell'aprile di
quest'anno ricuperò la città di Taranto
e Castellaneta. Presentossi ancora coll'esercito
sotto Bari, e colla fuga di Petronio
conte tornò ad impadronirsene.
Fece anche lo stesso della città di Trani.
Notizie tutte confermate da Lupo Protospata <span class="fnote">[Lupus Protospata, in Chron.]</span>
e dall'Anonimo barense <span class="fnote">[Anonymus Barensis, apud Peregrin.]</span>.
Era già stato, siccome accennai, da <i>Niceforo
Botoniata</i> precipitato dal trono imperiale
d'Oriente <i>Michele Parapinacio</i> con
<i>Costantino</i> suo figliuolo, e genero del duca
Roberto, ed obbligato a prendere l'abito
di monaco. Una curiosa scena avvenne
in quest'anno. Eccoti comparire
in Puglia davanti il duca Roberto un uomo
vilmente vestito, che si spaccia per
Michele imperator deposto, e chiede aiuto
contro l'occupator dell'imperio, spezialmente
rappresentando che la sua rovina
era proceduta dalla parentela contratta
con esso Roberto, principe troppo odiato
da' Greci. Fu accolto con grande onore,
vestito di abiti imperiali, e trionfalmente
condotto per la città. Credette, o mostrò
di credere il duca Roberto che costui
veramente fosse il deposto Michele. Anna
Comnena <span class="fnote">[Anna Comnena, in Alexiad., lib. 1.]</span> sostiene nella sua Storia
<span class="pagenum" id="Page_399">[399]</span>
che questa fu una finzione, procurata da
Roberto stesso, principe che in astuzie
politiche non avea pari, per prendere da
ciò pretesto di assalire la monarchia dei
Greci. Gaufredo Malaterra <span class="fnote">[Gaufrid. Malaterra, lib. 3, cap. 13.]</span>, tuttochè
Normanno, pure anch'egli inclina a credere
che questo Michele fosse un tiro di
politica e una fantasima atta a commuovere
i popoli alle imprese che Roberto,
sbrigato dalle guerre civili, andava già
macchinando, e alle quali cominciò nell'anno
presente a prepararsi. Da una lettera
di papa Gregorio <span class="fnote">[Gregor. VII, lib. 8, Epist. 6.]</span> si scorge che
anche a lui fu fatta credere la venuta in
Italia dell'Augusto Michele. Il Malaterra
suddetto mette la comparsa di questo
fantoccio nell'anno 1077, ma i più nell'anno
presente 1080, nel quale comparve
in Sicilia <i>Raimondo conte di Provenza</i>
a chiedere per moglie <i>Matilda</i> figliuola
primogenita del <i>conte Ruggieri</i>.
Furono con gioiosa solennità celebrate
quelle nozze, e lo sposo contento condusse
la moglie alle sue contrade. Ebbero
maniera i Saraceni di rientrare in questo
anno nella città di Catania per tradimento
di Bencimino governator d'essa, musulmano
di professione, ma creduto di
gran fede da Ruggieri. Udita questa dispiacevol
nuova, non perdè tempo <i>Giordano</i>
figliuolo del conte Ruggieri ad accorrere
colà con un piccolo corpo di cavalleria.
Trovò schierati i Saraceni sotto
quella città, gli assalì con incredibil valore,
e talmente li riempiè di terrore, che,
non credendosi sicuri neppure nella città,
l'abbandonarono con ritirarsi in Siracusa.
</p>

<p>
Intanto in Germania avvenne una
terribile mutazion di cose <span class="fnote">[Marianus Scotus, in Chron. Bertholdus Constant.,
in Chron. Bruno, Hist. Bell. Saxon. et alii.]</span>. Nel dì 15
di ottobre seguì la quarta battaglia campale
fra i due re <i>Arrigo</i> e <i>Ridolfo</i>. Gran
varietà si truova fra gli scrittori nella descrizion
di essa, chi sostenendo che furono
messi in fuga i Sassoni, e chi essersi
<span class="pagenum" id="Page_400">[400]</span>
dichiarata la vittoria per loro. Quel
che è certo, in quel conflitto restò mortalmente
ferito, e di lì a non molto morì
il <i>re Ridolfo</i>. L'autore della Vita di Arrigo
IV presso il Reubero <span class="fnote">[Auctor. Vit. Henrici IV, apud Reuberum.]</span> pretende
ch'egli fosse ucciso da' suoi medesimi soldati,
guadagnati con danaro del re Arrigo.
Questo colpo sconcertò sommamente
gli affari della lega cattolica non solo in
Germania, ma anche in Italia, ed espose
alle dicerie de' nemici il pontefice Gregorio
VII. Se merita fede Sigeberto <span class="fnote">[Sigebertus, in Chron.]</span>, avea
predetto esso papa che in quest'anno sarebbe
morto il falso re, intendendo di Arrigo,
ma in vece sua finì di vivere il re
Ridolfo. Potrebbe essere una favola; ma
certo egli, scrivendo a tutti i fedeli <span class="fnote">[Gregor. VII, lib. 8, Epist. 7 et 9.]</span>,
avea fatto loro sperare, <i>nefandorum perturbationem
merita ruina cito sedandam,
et sanctae Ecclesiae pacem et securitatem
(sicut de divina clementia confidentes promittimus)
proxime stabiliendam</i>. Si raccoglie
lo stesso da altre sue lettere. Però
fecero grande schiamazzo i partigiani di
Arrigo per l'avvenimento tutto contrario
alle promesse o speranze pontificie. Loro
ha già risposto il cardinal Baronio <span class="fnote">[Baron., in Annal. Ecclesiast.]</span>, e
meritano intorno a ciò d'esser lette anche
le riflessioni dell'abbate Fleury <span class="fnote">[Fleury, Hist. Eccl., tom. 13, dans la Pref.]</span>.
A questo infausto accidente un altro se
ne aggiunse in Italia. Risoluta la celebre
<i>contessa Matilda</i> di sostener gl'interessi
del romano pontefice, e di tentare, secondo
il concerto fatto, di cacciar da Ravenna
l'antipapa Guiberto, avea raunate le
sue forze nel territorio di Mantova, città
allora a lei ubbidiente. Ma fu anche in
armi quasi tutta la Lombardia in aiuto di
Arrigo, e con un potente esercito si portò
alla Volta, luogo del Mantovano <span class="fnote">[Bertold. Constantiensis, in Chron.]</span>.
Quivi vennero alle mani le due armate,
e a quella della contessa toccò la rotta
nel dì 15 di ottobre, cioè nel giorno stesso
in cui seguì l'altro infelice conflitto
<span class="pagenum" id="Page_401">[401]</span>
della Germania, dove il re Ridolfo perdè
la vita. Leggesi parimente nella Vita di
Gregorio VII <span class="fnote">[Cardinal. de Aragon., Vit. Gregor. VII,
part. I, tom. 3 Rer. Italic.]</span>, che dopo la morte di
Ridolfo <i>evolutis paucis diebus, Henricus
filius ejus</i> (di Arrigo IV) <i>cum exercitu
llustris comitissae Mathildis pugnavit. Et
quia, sicut fieri solet, varius est eventus
belli, victoriam habuit</i>. Che Enrico, ossia
Arrigo, sia questo figliuolo del re Arrigo
IV, non truovo io scrittore che me
l'additi. <i>Forse quello</i> (dice il Fiorentini <span class="fnote">[Fiorentini, Memor. di Matild., lib. 1.]</span>),
<i>che senza nome presso Donizone
morì poi nell'assedio di Montebello</i>. Certamente
non fu Arrigo V, poscia imperadore,
perchè si crede nato solamente nell'anno
seguente. A me è ignoto se Arrigo
IV avesse de' figliuoli bastardi. Nondimeno
improbabil cosa non sarebbe che
ne avesse avuto. Fece in quest'anno la
suddetta contessa Matilde una donazione
al monistero di san Prospero, oggidì di
san Pietro, dei Benedettini di Reggio. La
carta fu scritta <span class="fnote">[Antiquit. Italic., Dissert. XXII.]</span> <i>anno ab Incarnatione
Domini nostri Jesu Christi millesimo octuagesimo,
die IX mensis decembris, Indictione
tertia</i>. L'indizione corre qui sino al
fine dell'anno; ma potrebbe dubitarsi
che fosse qui adoperato l'anno pisano, e
che lo strumento appartenesse all'anno
precedente, nel cui settembre cominciò a
correre l'<i>Indizione III</i>. Tenne inoltre essa
contessa un placito in Corneto, terra
del contado di Toscanella <span class="fnote">[Mabill., Annal. Benedict.]</span>, <i>VII kalendas
aprilis, Indictione III</i>, dove decise la
lite d'una chiesa in favore di <i>Berardo
abbate</i> di Farfa.
</p>

<hr />
</div>

<div class="chapter">
<h2 class="hidden" id="MLXXXI">MLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Gregorio</span> VII papa 9.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 26.</td>
  </tr>
</table>

<p>
Insuperbito il <i>re Arrigo</i> per le felicità
nel precedente anno occorse all'armi sue,
<span class="pagenum" id="Page_402">[402]</span>
calò nel presente con molte forze in Italia <span class="fnote">[Berthold. Constantiensis, in Chron. Annalista
Saxo.]</span>;
e siccome uomo infaticabile e fervido
nel mestier della guerra, dopo aver
celebrata la Pasqua in Verona, s'inviò a
Ravenna, dove si preparò per passare a
Roma, fingendo di voler pace, ma consigliatamente
per tentare, se potea, d'intronizzar
nella sedia di san Pietro lo
scomunicato Guiberto. Confessò in una
sua lettera <i>Gregorio VII</i> <span class="fnote">[Gregor. VII, lib. 9, Ep. 3.]</span> che la maggior
parte de' suoi, atterriti dalle prosperità
d'Arrigo, il consigliava di far pace,
e massimamente perchè Arrigo prometteva
di gran cose. Eravi anche apparenza
che la <i>contessa Matilda</i>, quasi unico
antemurale della parte cattolica in Italia,
per difetto non già di volontà, ma di forze,
avesse da cedere alla potenza d'Arrigo.
Contuttociò mirabil fu la costanza ed
intrepidezza di Gregorio; nè si lasciò egli
mai piegare ad alcuna viltà. Animo a lui
fra i mezzi umani faceva la speranza di
essere soccorso da <i>Roberto Guiscardo</i>, e
il vedere i Romani concordi per sostenerlo.
Se si ha a credere agli storici fiorentini,
Arrigo assediò inutilmente Firenze
dall'aprile fino al dì 21 di luglio.
Il Villani <span class="fnote">[Giovanni Villani, lib. 4, cap. 23. Ammirati,
Istor. di Firenze, cap. 1.]</span> scrive che nel dì 12 d'aprile
terminò quell'assedio. Comunque sia,
certo è che comparve circa la Pentecoste
coll'esercito e coll'antipapa a Roma il
re Arrigo <span class="fnote">[Cardinal. de Aragonia, in Vita Gregor. VII.]</span>. Trovò quella città ben disposta
alla difesa, e fu non men egli che
Guiberto onorato di quanti ingiuriosi titoli
e villanie seppe inventare la satirica
facondia di quel popolo. Accampossi nel
prato di Nerone, aspettando pure di far
qualche bel colpo; ma inutilmente tutto,
perchè odiato da' Romani tutti. Intanto
gli aderenti suoi di Lombardia faceano
guerra alle terre della contessa Matilda,
devastando paesi, assediando castella, ma
con ritrovar dappertutto nelle di lei genti
il coraggio della medesima principessa.
<span class="pagenum" id="Page_403">[403]</span>
Ne fa menzion Donizone <span class="fnote">[Donizo, in Vit. Mathild., lib. 2, cap. 1.]</span>, ma con tacerne
una a lui svantaggiosa, discoperta
nondimeno dall'avveduto Fiorentini <span class="fnote">[Fiorentini, Memor. di Matild., lib. 1.]</span>.
Cioè, che in questi tempi cotanto prevalse
in Lucca la fazione degli scismatici,
istigata principalmente da alcuni scapestrati
del clero, che quella città si ribellò
alla contessa Matilda e si diede ad Arrigo.
Ciò si ricava dai diplomi di esso re,
dati in quest'anno a que' cittadini, e alle
chiese di essa città, de' quali fa anche
menzione Tolomeo da Lucca <span class="fnote">[Ptolom. Lucens., Annal., tom. 1 Rerum Ital.]</span>. Di questa
ribellione eziandio siamo assicurati
dall'autore della Vita di santo Anselmo
vescovo di Lucca, il quale in tal congiuntura
fu cacciato dalla sua sedia, e si ricoverò
sotto la protezion di Matilde, senza
più potere ricuperar quella chiesa, in cui
fu intruso al dispetto dei sacri canoni un
Pietro diacono, fiero fomentatore del partito
del re. Intanto i Sassoni e varii principi
e vescovi di Germania, co' quali Arrigo
aveva indarno trattato di tregua, per
potere con più sicurezza far guerra a
papa Gregorio, tennero una solenne dieta <span class="fnote">[Bertholdus Constantiensis, in Chron.]</span>,
con eleggere in essa un re nuovo,
cioè <i>Ermanno di Lucemburgo</i> Lorenese,
nella vigilia di san Lorenzo. Non è in
questo luogo da seguitare il Baronio nè
il p. Pagi, che fidatisi di Mariano Scoto,
della Cronica d'Ildeseim, e di qualche
altro minore storico, differirono sino all'anno
seguente la promozione di <i>Ermanno</i>.
Bertoldo da Costanza, uno dei migliori
scrittori di questi avvenimenti, ci
assicura ch'egli fu promosso alla corona
in quest'anno. Così ha anche Sigeberto <span class="fnote">[Sigebertus, in Chron.]</span>,
così la Cronica di Augusta <span class="fnote">[Chron. Augustan.]</span>; e,
quel che più importa, Brunone storico
contemporaneo della guerra di Sassonia <span class="fnote">[Bruno, Hist. Bell. Saxon.]</span>,
e che ne termina la descrizione
in quest'anno, scrive che <i>in natali sancti
Stephani protomartyris, a Sigefredo
<span class="pagenum" id="Page_404">[404]</span>
moguntinae sedis archiepiscopo Hermannus
in regem venerabiliter est unctus,
quum jam MLXXXII annus Incarnationis
dominicae fuisset inceptus</i>. Cominciavano
i Tedeschi nel Natale del Signore l'anno
nuovo. Perciò alcuni autori mettono il
principio del suo regno nell'anno seguente,
perchè egli fu coronato nella festa di
santo Stefano. Mariano Scoto negli ultimi
tre anni della sua Cronica ha degli
anacronismi che non si possono salvare.
E forse quella è una giunta fatta da qualche
penna posteriore; eppure egli si scuopre
mal informato.
</p>

<p>
Ora per disturbar la dieta e l'elezione
suddetta che dissi fatta nella vigilia
di san Lorenzo di quest'anno, erano accorsi
i principi fedeli ad Arrigo con assaissime
squadre d'armati. L'esercito loro
di molto superava in numero quello di
Ermanno. Contuttociò, passata la festa di
san Lorenzo, il novello re insieme con
<i>Guelfo duca</i> di Baviera all'improvviso andò
ad assalirli nel luogo di Hoctet, celebre
per una gran giornata campale de' nostri
giorni, e gli sconfisse. Assediò dipoi Augusta,
e, non potendola vincere, si rivolse
ad altre parti della Germania. Finalmente
ben accolto dai Sassoni, nella festa di
santo Stefano di quest'anno, siccome dissi,
da <i>Sigefredo arcivescovo</i> di Magonza ricevette
la corona e la consecrazion regale.
Mentre se ne stava attendato l'esercito
di Arrigo intorno alla città leonina,
valorosamente difesa dai Romani, cominciò
l'aria, anche allora malsana di
quei contorni, a far guerra a lui e a' suoi
soldati. Non poche migliaia vi lasciarono
per le infermità la vita; laonde, non potendo
egli reggere a questa persecuzione,
giudicò meglio di levare il campo e di
ritornarsene in Toscana. Dalle memorie
del Fiorentini suddetto costa ch'egli tuttavia
dimorava all'assedio di Roma nel dì
23 di giugno. Poscia si truova in Lucca
nel dì 25 di luglio. Un suo diploma, da me
dato alla luce nelle Antichità italiane <span class="fnote">[Antiquitat. Italic., Dissert. XXXI, pag. 949.]</span>,
cel fa vedere ivi nel dì 19 d'esso mese
<span class="pagenum" id="Page_405">[405]</span>
di luglio. Di là, se vogliamo stare all'asserzione
di Girolamo Rossi <span class="fnote">[Rubeus, Hist. Ravenn. lib. 5.]</span>, si ridusse
a Ravenna, e in quelle parti svernò.
Fu in questi tempi ch'egli tentò di tirar
dalla sua <i>Roberto Guiscardo</i> duca di Puglia,
con proporre il matrimonio di <i>Corrado</i>
suo figlio con una figliuola del medesimo
Roberto. Ma il duca stette forte
nell'unione col papa. Niuno aiuto nondimeno,
benchè richiesto, potè o volle dare
allo stesso papa, perchè allora ad altro
non miravano le sue vaste idee che a
stendere le sue conquiste nell'imperio
de' Greci, forse con isperanza di farsi
imperadore d'Oriente. A questo fine fece
un gran preparamento di navi e di gente
in Brindisi e in Otranto, e con questa
poderosa armata, dopo aver dichiarato
principe di Puglia e Sicilia e suo erede
il figlio <i>Ruggieri</i>, mosse contra de' Greci,
menando seco il suo creduto finto
imperadore Michele. S'impadronì dell'isola
di Corfù, prese Botontrò e la Vallona,
e s'inviò per mettere l'assedio alla
forte città di Durazzo. Anna Comnena
nella sua Alessiade scrive <span class="fnote">[Anna Comnena, Alexiad., lib. 1. Malaterra,
lib. 3, cap. 24.]</span>, che la di
lui armata navale patì una fiera burrasca,
e che vi perì gran copia di gente e
di navi; ma che nulla potendo atterrire
il cuore intrepido di Roberto, egli continuò
il suo viaggio contra di Durazzo.
Seco era <i>Boamondo</i>, a lui nato dalla prima
moglie, che nel valore e nella maestria
della guerra, benchè giovane, compariva
veterano, eletto perciò generale
dell'armata dal padre. Fu dunque dato
principio all'assedio di quella città. In
questo medesimo anno avendo <i>Alessio
Comneno</i> guadagnato in suo favore l'esercito
greco, fu proclamato imperadore nel
dì primo d'aprile in Andrinopoli <span class="fnote">[Zonar., in Annal. Anna Comnena, Alex.,
lib. 3.]</span>, e
passato a Costantinopoli, quivi si fece
solennemente imporre la corona imperiale.
Trovavasi allora gravemente oppresso
<span class="pagenum" id="Page_406">[406]</span>
l'imperio orientale dai Turchi, che
aveano eletta per lor capitale Nicea, e
vivamente era minacciato da Roberto
Guiscardo nella Dalmazia.
</p>

<p>
Fece egli perciò pace co' Turchi; e
per resistere al Guiscardo, spedì lettere
e ambasciatori al papa, al re Arrigo, ed
anche a quasi tutti i principi d'Occidente,
senza che alcuno volesse alzare un
dito contro ai Normanni. I soli Veneziani,
sempre fin qui uniti co' Greci, in aiuto
di lui concorsero con un'armata navale.
Guglielmo pugliese <span class="fnote">[Guilielm. Apulus, lib. 4.]</span> ci fa conoscere
con un superbo elogio, come già fosse
cresciuta fin d'allora la potenza veneta,
con dire d'essa flotta:
</p>

<div class="poem">
<p><i>..... Illam populosa Venetia misit,</i></p>
<p><i>Imperii prece, dives opum, divesque virorum,</i></p>
<p><i>Qua sinus Adriacis interlitus ultimus undis</i></p>
<p><i>Subjacet Arcturo. Sunt hujus moenia gentis</i></p>
<p><i>Circumspecta mari nec ab aedibus alter ad aedes</i></p>
<p><i>Alterius transire potest, nisi lintre vehatur.</i></p>
<p><i>Semper aquis habitant. Gens nulla valentior ista</i></p>
<p><i>Æquoreis bellis, ratiumque per aequora ductu.</i></p>
</div>

<p>
Colla bravura e sperienza di questa
gente non era da mettere a fronte l'armata
marittima de' Normanni; però non
è da maravigliarsi se da essi assalita ne
restò sconfitta, e fu in pericolo di lasciarvi
la vita lo stesso Boamondo figliuol di
Roberto. Buon soccorso di vettovaglie
recarono i veneti vincitori all'assediata
città. Ma non per questo il duca Roberto
punto si smarri; nè perchè la peste entrata
ne' cavalli della sua armata ne
facesse strage, desistè punto dall'impresa.
Fece fabbricar nuovi legni, fece venir
nuove genti, e più che mai con torri e
macchine militari tornò a tempestare la
città di Durazzo. Ma eccoti nel mese
d'ottobre lo stesso <i>imperador Alessio</i> in
persona con una formidabile armata di
Greci, Turchi ed altre nazioni venire al
soccorso. V'ha degli autori <span class="fnote">[Petrus Diacon., Chron. Casinen., lib. 3,
cap. 49.]</span> che fanno
ascendere fino a cento settanta mila l'esercito
de' Greci. Quel <i>cento</i> vi è di più. Il
<span class="pagenum" id="Page_407">[407]</span>
Malaterra <span class="fnote">[Malaterra, lib. 3, cap. 27.]</span> infatti parla di soli settanta
mila. Non più di quindici mila ne aveva
Roberto, ed altri scrivono anche molto
meno. Si venne ad una terribil battaglia;
vi fecero i Normanni delle prodezze inudite,
talmente che Anna Comnena figliuola
del suddetto Alessio, tuttochè cotanto
sparli della nascita e delle azioni del duca
Roberto, pure non potè di meno di non
riconoscere in lui le virtù de' bellicosi
eroi. Sbaragliarono i Romani l'armata
greca, e nel conflitto perirono circa cinque
o sei mila persone dalla parte di
Alessio, e fra questi il giovane <i>Costantino</i>,
genero del medesimo Roberto, dianzi
dallo scaltro Alessio restituito a' primieri
onori. Restovvi morto ancora il finto
imperadore Michele. Innumerabile e ricchissima
preda toccò ai vincitori; ed Alessio,
che in una terra vicina stava aspettando
l'avviso della rotta di Roberto,
tenendosela come in pugno, avvertito
dell'esito contrario, diede di sproni alla
volta di Costantinopoli. Dopo questa felice
impresa tornò il duca Roberto a mettere
l'interrotto assedio a Durazzo, ridendosi
di que' cittadini che vantavano posto
quel nome alla loro città, perchè era
piazza dura ed inespugnabile <span class="fnote">[Alberic. Monachus, in Chronico.]</span>, ed anch'egli
scherzando dicea d'aver nome
Durando, e che se s'accorgerebbono i
Durazzesi, perchè farebbe durar quell'assedio
finchè gli avesse ammolliti e domi.
Sotto quella città passò egli tutto il seguente
verno. Lupo Protospata <span class="fnote">[Lupus Protospata, in Chron.]</span> mette
questa campal battaglia sotto l'anno
seguente, perchè incomincia l'anno in
settembre; e questa succedette nel giorno
di san Luca nel mese d'ottobre. Intanto
il <i>conte Ruggieri</i> <span class="fnote">[Anonymus Barensis apud Peregrinum.]</span> in Sicilia, essendosi
a lui ribellata la città di Geraci, colla
forza costrinse quel popolo a tornare
all'ubbidienza sua. Vedesi dato in questo
anno dal re Arrigo un diploma in favore
del monistero di santo Eugenio posto nel
<span class="pagenum" id="Page_408">[408]</span>
contado di Siena <span class="fnote">[Antiquit. Italic., Dissert. LXXII.]</span>, <i>Indictione quarta,
III nonas junii. Actum Romae</i>: il che ci
porge motivo giusto di credere che anche
Siena seguitasse l'esempio di Lucca, con
ribellarsi alla contessa Matilde e darsi
al medesimo Arrigo. Anche Giugurta
Tomasi <span class="fnote">[Tomasi, Istor. di Siena lib. 3.]</span> è di parere che i Sanesi seguitassero
il partito d'esso re Arrigo.
Scrive più d'uno storico che in questo
anno la <i>regina Berta</i> partorì ad Arrigo il
secondogenito, che fu poi <i>Arrigo V</i> fra i
re, e il IV fra gl'imperadori. Erasi già
impadronito d'Ascoli il duca Roberto.
Qualche tumulto o sedizione dovette nell'anno
presente succedere in quella città,
perciocchè sappiamo da Romoaldo salernitano <span class="fnote">[Romualdus Salernitanus, in Chron., tom. 7
Rer. Ital.]</span>,
che accorso il principe <i>Ruggieri</i>,
figliuolo d'esso duca, fece smantellar
le mura di quella città, e diede il fuoco
alle case. Sotto quest'anno ancora narra
Alberico monaco de' tre Fonti <span class="fnote">[Alberic. Monachus, Chron. apud Leibnit.]</span> che
<i>Matilda marchesana</i> di Toscana concedette
al vescovo di Verdun la badia delle
monache di Guisa, a lei, come si può credere,
pervenuta per eredità della duchessa
Beatrice sua madre. Certamente ella possedeva
di là da' monti beni e Stati di ragione
d'essa sua genitrice.
</p>

<hr />
</div>

<div class="chapter">
<h2 class="hidden" id="MLXXXII">MLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Gregorio</span> VII papa 10.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 27.</td>
  </tr>
</table>

<p>
Verso il principio della primavera di
quest'anno tornò di nuovo il <i>re Arrigo</i>
col suo antipapa a Roma, e strinse un'altra
volta d'assedio, o piuttosto con un
blocco, la città leonina, premendogli forte
di poter mettere il piede nella basilica
vaticana. Poco fastidio a lui recava in
Germania il competitore <i>Ermanno</i> dichiarato
re, perchè, per testimonianza dell'Annalista
sassone <span class="fnote">[Annalista Saxo.]</span> e del Cronografo
<span class="pagenum" id="Page_409">[409]</span>
sassone <span class="fnote">[Chronographus Saxo.]</span>, esso Ermanno <i>tam suis, quam
alienis coepit in brevi despectus haberi</i>;
nè si sa ch'egli facesse impresa alcuna
nell'anno presente. Ma neppure Arrigo
riportò frutto alcuno da questo nuovo
tentativo <span class="fnote">[Bertholdus Constantiensis, in Chron.]</span>. Fece ben egli da un traditore
attaccar fuoco alla basilica vaticana,
sperando che i Romani, accorrendo all'incendio,
abbandonerebbono la guardia delle
mura. Ma avvertitone papa Gregorio,
ordinò tosto che maggiormente si armassero
i posti; e, confidato nell'aiuto di Dio
e nella protezion di san Pietro, fece il
segno della croce sopra le fiamme, e queste
cessarono. Abbiamo dalla Cronica di
Farfa <span class="fnote">[Chron. Farfense, P. II, tom. 2 Rer. Ital.]</span> che nel dì 17 di marzo esso
Arrigo andò a visitare il celebre monistero
di essa Farfa, ricevuto ivi con tutto
onore da que' monaci, i quali punto non
badavano alle scomuniche pontificie, e
tennero sempre con esso re, perchè quello
era monistero regale ossia imperiale.
Fu dai medesimi ammesso alla confraternita
e alla participazion delle loro orazioni:
rito antichissimo dell'ordine benedettino.
Assediò egli il castello di Fara, e lo
restituì all'<i>abbate Berardo</i>. Fece dipoi prigione
<i>Bonizone vescovo di Sutri</i>, personaggio
celebre non men per le sue disavventure
che per la sua letteratura, restando
tuttavia alcuni opuscoli suoi manuscritti,
uno de' quali, cioè <i>de Ecclesiasticis Sacramentis</i>,
è stato da me dato alla luce <span class="fnote">[Antiquit. Ital., Dissert. V.]</span>.
Fu egli dipoi creato vescovo di Piacenza;
ma dagli scismatici restò un giorno
barbaramente trucidato. In quest'anno
ancora il timore dell'aria malsana dei
contorni di Roma fece dopo Pasqua tornare
Arrigo con pochi verso la Lombardia <span class="fnote">[Card. de Aragon., in Vit. Greg. VII.]</span>.
Lasciò nondimeno l'antipapa
Guiberto in Tivoli coll'esercito, acciocchè
continuasse il blocco di Roma, con farlo
divenire di falso papa vero generale
d'armata. Ostinatamente intanto proseguì
<span class="pagenum" id="Page_410">[410]</span>
il duca <i>Roberto Guiscardo</i> anche nel verno
l'assedio di Durazzo nell'Albania <span class="fnote">[Gaufrid. Malaterra, lib. 3, cap. 28. Guilielm.
Apulus, lib. 4.]</span>.
Accadde che un certo Domenico nobile
veneziano ebbe dei disgusti in quella città,
difesa allora dal valoroso stuolo de' Veneziani.
Questi perciò cominciò una trama
col Guiscardo per renderlo padrone
della città, con farsi prima accordare in
moglie una nipote del duca, ed altre vantaggiose
condizioni. Andò sì felicemente
innanzi il trattato <span class="fnote">[Anonymus Barensis, apud Peregrinum.]</span>, che nella notte del
dì 8 di febbraio dell'anno presente, scalate
le mura, i Normanni furono introdotti
nella città. Restò prigione il figliuolo
del doge di Venezia con altri molti veneti,
e con assai loro navi, e tutto il circonvicino
paese in potere di Roberto.
</p>

<p>
Ora <i>Alessio Augusto</i>, non sapendo più
che argine mettere al torrente impetuoso
di questo conquistatore <span class="fnote">[Anna Comnena, Alexiad., lib. 3.]</span>, spedì un'ambasceria
con ricchi regali al re Arrigo,
per impegnarlo a fare una diversione con
portare la guerra in Puglia, rappresentandogli
la facilità delle conquiste, mentre
le forze di Roberto erano oltre mare,
e promettendogli mari e monti per questo
benefizio. Ossia che Arrigo accettasse la
offerta, o che Alessio facesse spargerne la
voce con politica finzione, ne fu ben tosto
spedito l'avviso al duca Roberto. Egli
allora, conoscendo necessaria la sua presenza
in Italia, lasciato al figliuolo Boamondo
il comando dell'esercito, tornossene
in Puglia, ed attese a raunar gente
per tutti i bisogni. Prima della sua venuta,
pare che accadesse quanto vien narrato
da Guglielmo Pugliese <span class="fnote">[Guillelmus Apulus, lib. 4.]</span>, cioè che il
popolo di Troia, dove si trovava il <i>principe
Ruggieri</i> figliuolo del duca, si ribellò,
e costrinse il principe a rifuggirsi nella
rocca, alla quale tosto fu messo l'assedio.
In aiuto ancora de' Troiani accorse
il popolo d'Ascoli, irritato forte per l'aspro
trattamento fatto nel precedente anno da
<span class="pagenum" id="Page_411">[411]</span>
esso Ruggieri alla loro città. Ma venuto
da più parti soccorso, il principe fece
una sì vigorosa sortita dalla rocca, che
gli riuscì di dispergere quella ribellione.
Costò la vita ad assaissimi di quelle due
città l'ardito ed infelice tentativo. Aveva
intanto <i>Ruggieri conte</i> di Sicilia <span class="fnote">[Gaufrid. Malaterra, lib. 3, cap. 30.]</span> raccomandato
il governo delle sue conquiste
in quell'isola a <i>Giordano</i> suo figlio
bastardo, perchè pressanti affari il richiamavano
in Calabria. Lasciatosi l'ambizioso
giovane pervertire dai consigli degli
adulatori, si mise in possesso d'alcune
castella, e tentò di occupar Traina,
dove era il tesoro del padre; ma questo
ultimo non gli riuscì. All'avviso di tal
novità ritornò frettolosamente Ruggieri
in Sicilia; invitò al perdono il mal consigliato
figliuolo; e fatti abbacinare dodici
de' più colpevoli, lasciò il governo della
Sicilia a più fidata persona. Tornato che
fu in Lombardia il re Arrigo, per testimonianza
di Donizone <span class="fnote">[Donizo, Vit. Mathild., lib. 2, cap. 1.]</span> e di Lupo
Protospata <span class="fnote">[Lupus Protospata, in Chronico.]</span>, si diede a far guerra alla
<i>contessa Matilda</i>, principale sostegno della
parte pontificia in Italia. Aveva ella, per
così dire, una selva di fortezze nelle
montagne di Modena e Reggio, Canossa,
Bibianello, Carpineta, Monte Baranzone,
Montebello ed altri simili luoghi montuosi
di sua ragione aveano rocche fortissime,
delle quali resta tuttavia qualche
vestigio
</p>

<div class="poem">
<p><i>Insuperabilia loca sunt sibi plurima fixa:</i></p>
</div>

<p>
così scrive Donizone. Con tale attenzione
e valore accudiva a tutto l'eroina contessa
che potè ben egli dare il guasto al
paese, e formar degli assedii, ma senza
che gli venisse fatto di conquistare alcuno
de' suoi forti castelli. Soccorreva
ella nel medesimo tempo con danari papa
Gregorio, che troppo ne abbisognava,
per sostenersi contro l'esercito dell'antipapa.
E fu in questa occasione
e nell'anno presente, che essa contessa
<span class="pagenum" id="Page_412">[412]</span>
con <i>Anselmo vescovo</i> di Lucca, scacciato
dalla sua chiesa, e vicario del papa
in Lombardia, richiesero al monistero
di Canossa il suo tesoro per li bisogni
della Chiesa romana <span class="fnote">[Rerum Italicar., tom. 5, pag. 385.]</span>. Non ebbe
difficoltà l'abbate Gherardo coi monaci
a concederlo. Consistè esso in settecento
libbre d'argento, e in nove libbre d'oro,
che furono inviate a Roma. Ma la pia
contessa non mancò di dar qualche compenso
a quel monistero, con assegnargli
alcune chiese, e fargli poscia altri benefizii.
Facilmente i principi del secolo metteano
le mani sopra i tesori delle chiese;
ma pochi imitavano Matilda nell'indennizzarle
in altra guisa.
</p>

<hr />
</div>

<div class="chapter">
<h2 class="hidden" id="MLXXXIII">MLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Gregorio</span> VII papa 11.</td>
  </tr>
  <tr>
    <td><span class="smcap">Arrigo</span> IV re di Germania e d'Italia 28.</td>
  </tr>
</table>

<p>
In quest'anno ancora per la terza
volta ritornò il <i>re Arrigo</i> sotto Roma con
isperanza d'entrarvi un giorno colla forza,
o almeno con intenzione di stancare
i Romani e d'indurli a qualche capitolazione <span class="fnote">[Berthold. Constantiensis, in Chron.]</span>.
Fece alzare un castello in faccia
alla città leonina, che infestava molto
i Romani difensori d'essa città. Certamente
s'ingannò Bertoldo da Costanza,
autore per altro assai esatto di questi
tempi, in credere che l'antipapa Guiberto
fosse consecrato papa ed intronizzato nel
presente anno. Ciò avvenne nell'anno seguente.
Quand'anche Arrigo in questo
anno si fosse impadronito del Vaticano,
certamente non mise piede nella basilica
lateranense, necessaria per intronizzare
un papa. Vero è bensì ch'egli cominciò
de' trattati segreti coi nobili romani, impiegando
cogli uni l'oro, e l'ingorde promesse
cogli altri, in maniera che, a riserva
di Gisolfo principe di Salerno, essi
convennero di far tenere al papa nel mese
di novembre venturo un concilio, dove
si dibattesse la causa del regno controverso,
<span class="pagenum" id="Page_413">[413]</span>
ed ognun si acquetasse alla determinazion
di quella sacra assemblea. Promise
Arrigo di lasciar libero a tutti il
cammino per intervenirvi. Tornossene
perciò egli in Lombardia, e fece venire
a Ravenna il suo antipapa. Ma non mantenne
poi la parola, perciocchè fece prigioni
i legati de' principi tedeschi suoi nemici;
trattenne inoltre <i>Ottone vescovo</i> di
Ostia, legato della santa Sede, e molti
altri; impedì ancora che <i>Ugo arcivescovo</i>
di Lione, <i>Anselmo vescovo</i> di Lucca e
<i>Rinaldo vescovo</i> di Como non potessero
intervenire al concilio suddetto. Fu nondimeno
celebrato esso concilio <span class="fnote">[Labbe, Concil., tom. 10.]</span> nel dì
20 di novembre, e da tanti fu pregato il
pontefice Gregorio, che s'astenne dallo
scomunicar di nuovo Arrigo; ma con tal
forza parlò della fede e morale cristiana,
e della costanza necessaria nella persecuzione
presente, che cavò le lagrime dagli
occhi di tutti. Scomunicò soltanto chi
aveva impedito quei che venivano a Roma <span class="fnote">[Card. de Aragon., in Vit. Gregor. VII.]</span>.
Molte istanze fecero i Romani,
acciocchè egli accogliesse Arrigo senza
esigere soddisfazione. Ma egli saldissimo
negò di farlo, quando Arrigo non soddisfacesse
per le offese fatte a Dio e alla
Chiesa. Si venne allora in cognizione che
essi Romani aveano nella state precedente
contratta obbligazione con giuramento
di fare in maniera che il papa gli desse
la corona; e non volendola dare, ch'essi
eleggerebbono un altro che gliela desse,
con discacciare lo stesso Gregorio papa.
Nè egli, nè i suoi familiari aveano fin qui
potuto discoprir quest'arcano. Si ricorse
dunque ad un sottil ripiego: cioè, che non
avendo i Romani promesso di dare ad
Arrigo la corona con solennità, poteano
rispondere di esser pronti a fargliela dare
dal papa, qualora il re desse segni di vero
pentimento; se no, il pontefice con una
fune gliene manderebbe giù una da castello
Sant'Angelo. Nè l'uno, nè l'altro
piacque ad Arrigo; e però i Romani protestarono
di essere assoluti dalla lor promessa,
<span class="pagenum" id="Page_414">[414]</span>
e dal giuramento a lui fatto, e si
unirono di nuovo a sostener papa Gregorio.
In questi infelici tempi restarono
pochissimi vescovi uniti al partito d'esso
pontefice, e questi ancora, per la maggior
parte cacciati dalle lor chiese. Il rifugio
di tutti era allora la contessa Matilda.
Arrigo tornato dipoi sotto Roma, celebrò
il santo Natale <i>apud sanctum Petrum</i>, come
ha l'Urspergense <span class="fnote">[Urspergensis, in Chron.]</span>.
</p>

<p>
Abbiamo da Pietro Diacono <span class="fnote">[Petrus Diacon., Chron. Casinens. lib. 3,
cap. 30.]</span> che
esso Arrigo, dopo aver preso e distrutto
il portico di san Pietro, scrisse a <i>Desiderio</i>
insigne abbate di Monte Casino,
perchè venisse a trovarlo. Non sapendo
l'abbate che titolo dargli, non gli rispose.
Un'altra lettera più forte e minacciosa
gli scrisse Arrigo, comandandogli
di presentarsi a lui in Farfa. Rispose
allora Desiderio assai cautamente, con
addurre per sua scusa i pericoli del viaggio
per cagion de' Normanni; e intanto
significò a papa Gregorio quanto gli accadeva,
per sapere come si avesse a regolare;
ma Gregorio niuna risposta gli
diede. Sopravvenute poi altre lettere più
formidabili di Arrigo, che minacciavano
la rovina del monistero, Desiderio andò
fino ad Albano, e trattò con <i>Giordano
principe</i> di Capoa, ma stando sempre
saldo in non voler giurar fedeltà ad Arrigo,
e ricevere dalle mani di lui la badia,
benchè badia imperiale. Se Giordano
non avesse smorzata l'ira di Arrigo, era
questa per iscoppiare in danno del monistero.
Ma mise egli sì buone parole,
che Desiderio fu ammesso all'udienza
del re. Alla istanza di prendere da lui il
baston pastorale rispose, che quando la
maestà sua avesse ricevuta la corona imperiale,
allora esso abbate risolverebbe
o di ricevere da lui la badia, o di rinunziarla.
Ed essendosi fermato più giorni
in corte, ebbe di gravi dispute coll'antipapa,
e collo stesso vescovo d'Ostia ritenuto
da Arrigo, intorno al valore del
<span class="pagenum" id="Page_415">[415]</span>
decreto di papa Niccolò II, ch'essi voleano
far valere, ed egli lo sosteneva per
cosa ingiusta e pazzamente fatta, benchè
fatta da un papa e da un numeroso concilio.
Non finì la faccenda che Desiderio
ottenne da Arrigo il diploma confermatorio
dei beni del suo monistero con
bolla d'oro, ed impetrata licenza, se ne
tornò al suo monistero. Avrei volentieri
veduto questo diploma per conoscere a
qual anno veramente appartenga questo
fatto. Ma o esso è perito, o il padre
Gattola non giudicò bene di darlo alla
luce nella Storia sua del monistero casinense.
Erasi ribellata a <i>Roberto Guiscardo</i>
duca la città di Canne. Sono concordi
Guglielmo Pugliese <span class="fnote">[Guillelmus Apulus, lib. 4.]</span>, Lupo Protospata <span class="fnote">[Lupus Protospata, in Chronico.]</span>,
l'Anonimo Barense <span class="fnote">[Anonymus Barensis, apud Peregrin.]</span> e
Romoaldo Salernitano <span class="fnote">[Romualdus Salernit., Chron., tom. 7 Rer.
Italic.]</span> in scrivere che
Roberto nel maggio dell'anno presente
vi mise l'assedio. Presa poi nel mese di
giugno, oppure nel dì 10 di luglio, quella
terra, la distrusse affatto. Aggiugne esso
Anonimo che il duca suddetto afflisse
non poco il popolo di Bari con una esorbitante
contribuzione loro imposta, e col
carcerar molti di que' cittadini. E Lupo
scrive che i Romani erano in procinto
di darsi al re Arrigo: il che saputo da
Roberto, inviò a Roma trentamila scudi
d'oro, e coll'applicazione di questo rimedio
tenne quell'anime venali attaccate
al partito del papa e suo. Temeva egli,
che prevalendo l'armi d'Arrigo, si volgessero
poi contra delle sue conquiste.
Nè si dee tacere che per testimonianza
di Pietro Diacono, <i>Giordano principe</i> di
Capoa provvide anch'egli a' suoi interessi
con prendere dal re Arrigo l'investitura
di quel principato, mediante lo
sborso di gran quantità di danaro, adattandosi
alle scabrose congiunture di questi
tempi. Ma il monistero di Monte Casino,
spettante al distretto del principato
<span class="pagenum" id="Page_416">[416]</span>
medesimo, fu riserbato sotto il dominio,
ossia sotto la protezione degli imperadori.
Era restato in Albania al comando
dell'armata normannica <i>Boamondo</i>, prode
figliuolo primogenito di Roberto Guiscardo.
Anna Comnena scrive <span class="fnote">[Anna Comnena, lib. 5 Alexiad.]</span> che
egli occupò e fortificò la città di Giovannina.
Venne l'imperador greco <i>Alessio</i>
nel mese di maggio per opporsi ai di lui
progressi, ma in due battaglie restò sconfitto.
Avendo poi fatto calare in aiuto
suo un possente corpo di Turchi, gli riuscì
di sconfiggere i Romani che assediavano
Larissa. Ricuperò anche la città di
Castoria dianzi presa da Boamondo. In
quest'anno, per attestato di Sicardo <span class="fnote">[Sicard., Chron., tom. 7 Rer. Ital.]</span>,
la contessa Matilda assediò Nonantola nel
contado di Modena. È da credere che
questo insigne monistero, per essere imperiale,
seguitasse le parti del re Arrigo.
</p>

<hr />
</div>

<div class="chapter">
<h2 class="hidden" id="MLXXXIV">MLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Gregorio</span> VII papa 12.</td>
  </tr>
  <tr>
    <td><span class="smcap">Arrigo</span> IV re 29, imperad. 1.</td>
  </tr>
</table>

<p>
Secondochè abbiamo da Anna Comnena <span class="fnote">[Anna Comnena, lib. 3.]</span>,
il greco <i>imperadore Alessio</i> suo
padre avea inviato al re <i>Arrigo</i> cento
quaranta quattro mila scudi d'oro, e cento
pezze di scarlatto, per indurlo a muovere
guerra al <i>duca Roberto</i>. Ma, per quanto
scrisse Bertoldo da Costanza <span class="fnote">[Bertholdus, Constantiensis, in Chron.]</span>, Arrigo
si servì di tutto quest'oro per abbagliare
e guadagnare il basso popolo
romano in suo favore. Vero è raccontarsi
dall'Annalista Sassone <span class="fnote">[Annalista Saxo, apud Ecchardum.]</span>, ch'egli sul
principio di febbraio entrò nella Campania,
e prese gran parte della Puglia. Ma
di ciò niun altro storico parla. Poscia fu
dagli ambasciatori romani invitato ad
entrar pacificamente in Roma. Gli fu
infatti aperta la porta lateranense nel
giovedì prima delle palme, cioè nel dì 21
di marzo di quest'anno: con che egli si
<span class="pagenum" id="Page_417">[417]</span>
mise in possesso del palazzo lateranense
e di tutti i ponti, e presso a poco d'ogni
luogo forte di Roma. Ebbe tempo il <i>pontefice
Gregorio</i> di salvarsi in castello Sant'Angelo.
E perciocchè la maggior parte dei
nobili teneva pel papa, volle Arrigo da
essi cinquanta ostaggi. Nel dì seguente,
come lasciò scritto l'abbate Urspergense <span class="fnote">[Urspergensis, in Chron.]</span>,
fece accettare dal popolo il suo
antipapa Guiberto; e questi nella seguente
domenica delle Palme fu poi consecrato,
non già dai vescovi d'Ostia, di Porto
e d'Albano, a' quali appartiene, ma bensì
dai vescovi di Modena e di Arezzo, come
ha Bertoldo da Costanza, oppure da quei
di Bologna, Modena e Cervia, come s'ha
dalla Vita d'esso papa Gregorio <span class="fnote">[Cardinal. de Aragon., in Vit. Gregor. VII.]</span>, conservata
a noi dal cardinale d'Aragona.
Altri danno questo brutto onore a quel
di Cremona, in vece di quello di Cervia.
Guiberto, se non prima, assunse allora
il nomo di Clemente III. Venuto il giorno
santo di Pasqua, cioè nel dì 31 di marzo,
l'antipapa ed Arrigo s'incamminarono
alla volta di San Pietro; ma si trovò
una squadra di gente fedele al papa che
volle impedire il lor passaggio, ed uccise
o ferì quaranta degli Enriciani. Contuttociò
nella basilica vaticana ricevette
Arrigo dalle mani del sacrilego antipapa
la corona imperiale e il titolo d'imperadore
Augusto. Tale il chiamerò anch'io,
come han fatto tanti altri, quantunque
illegittimo imperadore, perchè unto e
coronato da un usurpatore del romano
pontificato; giacchè neppure i Romani
poteano privare di questo diritto il papa
legittimo tuttavia vivente. Ascese poscia
Arrigo nel Campidoglio, atterrò
tutte le case de' Corsi, cominciò ad abitare
in Roma, come in sua propria casa.
Vi restava ancora il Septisolio, creduto
da alcuni di Septizonio, antico e maestevol
mausoleo, dove s'era fatto forte
Rustico nipote di papa Gregorio. A questo
sito mise Arrigo l'assedio, e cominciò
con varie macchine a batterlo; ma eccoti
<span class="pagenum" id="Page_418">[418]</span>
una nuova che gli fece mutar pensiero.
Allorchè vide il pontefice Gregorio quanto
poco egli si potesse fidare del popolo
romano, e fu astretto a ricoverarsi in castello
Sant'Angelo, immantenente scrisse
e spedì messi al duca <i>Roberto Guiscardo</i>,
ricordandogli l'obbligo, le promesse e la
congiuntura pressante di recargli soccorso.
Questo bastò perchè Roberto, il quale
si trovava allora in Puglia, e non già
in Albania, allestisse un copioso esercito,
capace di soccorrere il papa. Dopo di che
si mise animosamente in viaggio alla volta
di Roma. Informato di questa spedizione <span class="fnote">[Petrus Diaconus, Chron. Casin., lib. 3.]</span>
<i>Desiderio abbate</i> di Monte Casino,
ne spedì tosto l'avviso segretamente
a papa Gregorio per fargli conoscere
vicina la sua liberazione, ed anche segretamente
all'Augusto Arrigo, acciocchè
egli prendesse la risoluzione che infatti
prese. Non si può negare <span class="fnote">[Pandulfus Pisan., in Vit. Gregor. VII, P. I,
tom. 3 Rer. Italic.]</span>: quasi tutto
il popolo romano era per esso Arrigo, ed
aveva assediato il papa in castello Santo
Angelo, con alzarvi un muro incontro,
acciocchè niuno potesse entrarvi od uscirne.
Contuttociò neppure fidandosi Arrigo
di una città chiamata <i>venale</i> dallo
stesso autore della Vita di Gregorio VII,
e trovandosi ivi con poca guarnigione
delle sue genti, determinò di sloggiare.
Veniva <span class="fnote">[Guillelmus Apulus, lib. 4 Poemat.]</span> Roberto con grande sforzo di
milizie, cioè con sei mila cavalli, e trenta
mila fanti, ed oltre a ciò, il solo suo nome
e la riputazione d'invitto capitano valeva
un mezzo esercito: laonde non parve
bene ad Arrigo di aspettarlo. Tre giorni
dunque prima che Roberto arrivasse,
fece una bella allocuzione a tutti i Romani,
con espor loro la necessità di venire
per suoi affari in Lombardia, pregandoli
di aver cura della città, e promettendo
di far per loro delle maravigliose
cose in ritornando. Quindi si ridusse
coll'antipapa a Cività Castellana, e di là
s'inviò verso Siena.
</p>

<p>
<span class="pagenum" id="Page_419">[419]</span>
Non mancavano a papa Gregorio aderenti
in Roma, specialmente fra la nobiltà.
Scrivono alcuni che, per concerto precedentemente
fatto, e suggerito da Cencio
console de' Romani, fu attaccato in più
luoghi della città il fuoco; e mentre il
popolo si trovava impegnato per estinguere
l'incendio, Roberto fu messo entro
la città per la porta Flaminia. Altri dicono
che, dopo esser egli entrato, i Romani
presero l'armi contra di lui, ma
senza potergli nuocere. Ed egli, all'incontro,
diede alle fiamme e distrusse affatto
tutta la parte di Roma, dove son le chiese
di san Silvestro e di san Lorenzo in
Lucina, oppure tutto il rione del Laterano
fino al Colisseo. Anzi, secondo Bertoldo
da Costanza <span class="fnote">[Bertholdus, Constantiensis, in Chron.]</span>, diede il sacco a tutta la
città, e la maggior parte d'essa ridusse
in mucchi di sassi, con isvergognar le
donne e le monache stesse, e commettere
tutti gli altri eccessi che accompagnano
un saccheggio militare. Landolfo Seniore,
storico milanese di questi tempi <span class="fnote">[Landulfus Senior, Histor. Mediolan., lib. 4,
cap. 3.]</span>, ci lasciò
un orrido ritratto di questo fatto: e
non è da maravigliarsene, perchè Roberto
menò seco una gran quantità di Saraceni
a quell'impresa, nemici del cristianesimo,
e nati per esterminar ogni cosa.
Romoaldo Salernitano scrisse <span class="fnote">[Romualdus Salernitanus, in Chron., tom. 7
Rerum Italicarum.]</span> ch'egli
incendiò Roma dal palazzo lateranense
fino a castello Sant'Angelo: il che forse
non merita molta credenza. Nè tardò Roberto
a presentarsi davanti ad esso castello,
e a liberare il papa con rimetterlo
nel Laterano. Goffredo Malaterra notò <span class="fnote">[Gaufrid. Malaterra, Hist., lib. 3, cap. 37.]</span>
che Roberto con una scalata entrò in Roma,
liberò il papa, e condusselo al Laterano.
Da lì a tre dì i Romani presero
l'armi contra de' Normanni. Roberto allora
gridò <i>fuoco</i>, e perciò la maggior parte
della città restò incendiata, e i Romani
per forza si acconciarono col papa.
Fermossi dipoi per alquanti giorni in quella
<span class="pagenum" id="Page_420">[420]</span>
città Roberto; nel qual tempo fece
schiavi assaissimi di que' perfidi cittadini,
ed altri ne castigò con varie pene. Lo
stesso papa tenne l'ultimo de' suoi concilii
romani, dove fulminò di nuovo la
scomunica contra di Guiberto e di Arrigo.
Partissi finalmente di Roma il Guiscardo,
e, secondo l'autore della Vita di
papa Gregorio <span class="fnote">[Cardin. de Aragon., in Vit. Gregor. VII.]</span>, lasciò esso pontefice
nel palazzo lateranense. Ma più peso ha
qui da avere l'asserzione di Pietro Diacono,
di Pandolfo Pisano, di Lupo Protospata
e d'altri, che ci assicurano che il
pontefice non credendosi sicuro fra gli
incostanti ed infedeli Romani, irritati ancora
dall'aspro trattamento fatto in questa
congiuntura a loro e alla città, se ne
andò con esso Roberto a Monte Casino,
e di là alla forte città di Salerno. Non potè
di meno lo stesso Malaterra di non alzar
la voce contra di Roma, allora sì ingrata
ad un pontefice di virtù cotanto
eminenti, con dire fra l'altre cose <span class="fnote">[Malaterra, lib. 3, cap. 38.]</span>:
</p>

<div class="poem">
<p><i>Leges tuae depravatae plenae falsitatibus.</i></p>
<p><i>In te cuncta prava vigente luxus, avaritia,</i></p>
<p><i>Fides nulla, nullus ordo. Pestis simoniaca</i></p>
<p><i>Gravat omnes fines tuos. Cuncta sunt venalia.</i></p>
<p><i>Per te ruit sacer ordo, a qua primum prodiit.</i></p>
<p><i>Non sufficit papa unus: binis gaudes infulis.</i></p>
<p><i>Fides tua solidatur sumptibus exhibitis.</i></p>
<p><i>Dum stat iste, pulsas illum; hoc cessante revocas;</i></p>
<p><i>Illo istum minitaris. Sic imples marsupias.</i></p>
</div>

<p>
In questi medesimi tempi non istavano
in ozio i partigiani d'Arrigo in Lombardia,
paese dove pochi si contavano aderenti
al papa. Sosteneva nondimeno questo
altro partito vigorosamente la <i>contessa
Matilda</i>, principessa nell'amor della religione
a niuno seconda, e superiore al suo
sesso nella politica e nella conoscenza dell'arte
militare. Un fatto avvenne che recò
a lei gran gloria, e rincorò chiunque
manteneva buon cuore per la parte pontificia.
Donizone <span class="fnote">[Donizo, in Vit. Mathild., lib. 2, cap. 3.]</span> pare che lo riferisca
ad alcuno degli anni seguenti. Ma Bertoldo
da Costanza <span class="fnote">[Bertholdus Constantiensis, in Chron.]</span> e l'autore della Vita
<span class="pagenum" id="Page_421">[421]</span>
di santo Anselmo ne parlano all'anno presente.
Cioè non fu sì tosto giunto in Lombardia
Arrigo IV, che ordinò ai vescovi e
marchesi di mettere insieme un buon
esercito con voce (finta o vera, non so)
di voler tornare alla volta di Roma. I
fatti furono diversi. Mosse egli nuova
guerra alla contessa Matilda, e spedì quell'esercito
sul Modenese, da cui fu impreso
l'assedio del castello di Sorbara. Benchè
la contessa tanta gente non avesse
da potersi cimentare con sì poderosa armata,
tuttavia, avendo dalle spie inteso
che quegli assedianti, senza curarsi di
guardie, se ne stavano alla balorda nel
loro campo sotto Sorbara, una notte,
quando men se l'aspettavano, mandò le
sue milizie ad assalirli. Ne riportò (forse
nel mese di luglio) un'insigne vittoria,
fece prigione <i>Eberardo vescovo</i> di Parma
con cento dei migliori soldati, sei capitani,
più di cinquecento cavalli, assaissime
armature, e l'equipaggio del campo
de' nemici. Il <i>marchese Oberto</i> generale di
quell'armi con assai ferite si diede alla
fuga; e <i>Gandolfo vescovo</i> di Reggio, scappato
nudo, per tre dì stette nascoso in
uno spinaio. In quest'anno ancora <i>Guelfo
duca</i> di Baviera, presa la città d'Augusta,
e cacciatone <i>Sigefredo vescovo</i> scismatico,
pose in quella sedia <i>Wigoldo</i> pastore
legittimo. Ma Arrigo, che era nel
dì 19 di giugno in Verona, ed ivi confermò
i privilegii a que' canonici <span class="fnote">[Ughell., Ital. Sacr., tom. 5 in Episcop. Veronens.]</span>, ad avea
nel dì 17 confermati i suoi beni al monistero
di san Zenone <span class="fnote">[Antiquit. Italic., Dissert. XIII.]</span>, essendo passato
sul principio d'agosto in Germania, ed
avendo assediata la medesima città di
Augusta, la costrinse anch'egli alla resa.
Dacchè fu sbrigato dagli affari pontificii
Roberto Guiscardo <span class="fnote">[Anna Comnena, Alexiad., lib. 5.]</span>, venne a trovarlo
<i>Boamondo</i> suo figliuolo, per ottener soccorso
di gente e di danaro, perchè l'esercito
di lui lasciato in Albania, non correndo
le paghe, minacciava di rivoltarsi,
<span class="pagenum" id="Page_422">[422]</span>
e l'<i>imperadore Alessio</i> segretamente avea
fatto offerir loro di soddisfarli. Era in
collera Roberto contra di <i>Giordano principe</i>
di Capoa <span class="fnote">[Guillelmus Apulus, lib. 5.]</span>, perchè avesse ricevuta
da Arrigo l'investitura degli Stati, e gli
mosse guerra per questo, con dare a ferro
e fuoco parte del di lui paese. Forse passò
l'affare di concerto fra loro, acciocchè
Giordano avesse un apparente motivo di
rinunziare all'aderenza dell'imperadore,
e di riunirsi con papa Gregorio, siccome
in effetto seguì. Goffredo Malaterra scrive
che questa mossa di Roberto contra di
Giordano accadde molto prima ch'egli
andasse a liberar il papa dall'assedio di
Roma. Fece Roberto consecrare da esso
pontefice la magnifica chiesa ch'egli avea
fabbricata in Salerno; e ciò fatto, attese
ad una strepitosa spedizione in Albania
contra del greco Augusto. Sul principio
dunque dell'autunno, seco conducendo
anche <i>Ruggieri</i> altro suo figliuolo, con
una poderosa armata navale di gente e
di cavalli passò il mare <span class="fnote">[Idem, lib. 4.]</span>. Nel mese di
novembre venne a battaglia colla flotta
de' Greci e Veneti con tanto vigore, che
la sbaragliò; prese alcune delle loro navi;
due cogli uomini ne affondò, da due
mila n'ebbe prigionieri, ed alcuni migliaia
d'uomini dalla parte d'essi Greci
e Veneziani vi perirono. Anna Comnena
scrive che due vittorie contro i Normanni
aveano prima riportate in quest'anno
i Veneziani: del che niuna menzione vien
fatta dagli altri storici. Confessa dipoi essa
istorica la terribil rotta suddetta, loro
data dal Guiscardo, la qual fu cagione
che si sciogliesse l'assedio di Corfù, già
incominciato dai Greci. Svernò in quelle
parti Roberto, macchinando sempre maggiori
imprese contra del greco Augusto.
Abbiamo dal Dandolo <span class="fnote">[Dandul., in Chron., tom. 12 Rer. Ital.]</span> che <i>Vitale Faledro</i>,
con prevalersi della disgrazia succeduta
alla flotta veneta spedita in favore
de' Greci, suscitò l'odio del popolo
veneto contra di <i>Domenico Silvio</i> loro
<span class="pagenum" id="Page_423">[423]</span>
doge; ed aggiunti poi donativi e promesse,
tanto fece che esso Domenico fu deposto.
Dopo di che fu egli sostituito nella
medesima dignità. Appresso scrive,
avere Vitale inviati a Costantinopoli i
suoi legati che gli ottenessero dall'<i>Augusto
Alessio</i> il titolo di protosebasto: perlochè
da lì innanzi il doge veneto cominciò
ad intitolarsi <i>dux Dalmatiae et Croatiae,
et imperialis protosevastos</i>. Confermò
in quest'anno Arrigo imperadore
tutti i suoi privilegii e beni al monistero
di Farfa, come costa dal suo diploma inserito
nella Cronica farfense <span class="fnote">[Chron. Farfense, P. II, tom. 2 Rer. Ital.]</span>. Que' monaci
riconosceano allora per papa Guiberto,
e tenevano saldo il partito d'Arrigo.
</p>

<hr />
</div>

<div class="chapter">
<h2 class="hidden" id="MLXXXV">MLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Gregorio</span> VII papa 13.</td>
  </tr>
  <tr>
    <td><span class="smcap">Arrigo</span> IV re 30, imperad. 2.</td>
  </tr>
</table>

<p>
Dimorava tuttavia in Salerno <i>papa
Gregorio</i>, quando volle Iddio liberarlo
dalle tribulazioni del mondo cattivo, e
chiamarlo a miglior vita <span class="fnote">[Paulus Benried., in Vit. Greg. VII.]</span>. Cadde egli
infermo nel mese di maggio; ed interrogato
chi egli designasse per suo successore
in tempi tanto turbati della Chiesa,
tre ne nominò, cioè <i>Desiderio cardinale</i>
ed abbate di Monte Casino, <i>Ottone vescovo</i>
d'Ostia ed <i>Ugo arcivescovo</i> di Lione.
Perchè i due ultimi erano fuori d'Italia,
consigliò di eleggere Desiderio. Fattagli
istanza di dar l'assoluzione e benedizione
agli scomunicati, rispose che, a riserva di
Arrigo e dell'antipapa Guiberto, e dei
principali fomentatori di quello scisma,
la concedeva agli altri tutti. Però vien
creduto falso il dirsi da Sigeberto <span class="fnote">[Sigebertus, in Chronico.]</span>
ch'egli rimettesse in sua grazia Arrigo.
L'ultime sue parole furono: <i>Dilexi justitiam,
et odovi iniquitatem: propterea morior
in exsilio</i>. Nel dì 25 di maggio passò
egli alla gloria de' beati: pontefice onorato
da Dio in vita e dopo da morte varii miracoli,
<span class="pagenum" id="Page_424">[424]</span>
e perciò registrato nel catalogo dei
santi. Innumerabili contradittori ebbe egli
vivente, altri non pochi ne ha avuti anche
a' dì nostri. Quel che è certo tante calunnie
divolgate contra di lui sono patentemente
smentite dalla vita incorrotta che
egli sempre menò, e dal suo zelo per la
purità della disciplina ecclesiastica. Se poi
i mezzi da lui adoperati per ottenere questo
lodevol fine sieno anch'essi tutti degni
di lode, alla venerazion mia verso i
capi della Chiesa non conviene esaminarlo,
nè alla mia tenuità di volere decidere.
Fu data sepoltura al sacro corpo del defunto
pontefice nella chiesa di san Matteo
di Salerno, e i cardinali, conoscendo il
bisogno della Chiesa, tutti rivolsero gli
occhi sopra il suddetto <i>abbate casinese
Desiderio</i> <span class="fnote">[Petrus Diac., Chron. Casin., lib. 3, cap. 65.]</span>, uomo incomparabile per la
sua saviezza e purità di costumi, ed amico
di tutti i principi. Ma ritrovando in lui
ripugnanza indicibile a questo peso, ancorchè
avessero implorato l'aiuto di
<i>Giordano principe</i> di Capoa e d'altri
signori, passò il resto dell'anno senza
che si desse un nuovo pastore alla Chiesa
romana. Nello stesso dì 25 di maggio
cessò ancora di vivere <i>Tedaldo</i> ossia <i>Tebaldo
arcivescovo</i> di Milano, capo e colonna
maestra degli scismatici di Lombardia <span class="fnote">[Berthold. Constantiensis, in Chron.]</span>,
mentre era in Arona, terra
della sua chiesa sul Verbano, cioè sul
Lago Maggiore, e non già posta fra Como
e Bergamo, come immaginarono i padri
Papebrochio e Pagi. Ebbe per successore
<i>Anselmo da Rho</i>. Nega esso padre Pagi <span class="fnote">[Pagius, Chrit. ad Annal. Baron.]</span>
che questo nuovo arcivescovo fosse eletto
dall'imperadore Arrigo; o se pur fu eletto
dal clero e popolo milanese, prendesse da
Arrigo l'investitura, con allegare Bertoldo
da Costanza laddove scrive che dopo la
morte d'esso Tedaldo la chiesa di Milano
<i>erigere caput coepit, excussoque e cervicibus
jugo schismaticorum, catholicum
sibi delegit antistitem, Anselmum ejus nominis
tertium</i>. Ma queste son parole del
<span class="pagenum" id="Page_425">[425]</span>
cardinal Baronio <span class="fnote">[Baron., in Annal. Ecclesiast.]</span>, e non già di Bertoldo.
All'incontro Landolfo juniore <span class="fnote">[Landulf. Junior, Hist. Mediolan., cap. 9,
tom. 5 Rer. Ital.]</span>,
siccome osservò il signor Sassi <span class="fnote">[Saxius, in Notis ad Landulfum Junior.]</span>, chiaramente
scrive che Anselmo fu investito
da Arrigo. Vedremo ben poi lo stesso arcivescovo
abbracciare fra qualche tempo il
partito de' cattolici; ma questo non fa che
egli sulle prime non ricevesse dalle mani
dell'imperadore il baston pastorale. Mancarono
ancora di vita i vescovi scismatici
di Parma, di Reggio, di Modena e di Pistoia;
e perchè in questi tempi la <i>contessa
Matilda</i> ricuperò non poco della sua autorità,
furono provvedute le tre ultime chiese
di pastori cattolici.
</p>

<p>
Stava intanto <i>Roberto Guiscardo</i> duca
di Puglia facendo maravigliosi preparamenti
di navi e di gente colla vasta idea
di portar la guerra nel cuore del greco
imperio, e di mettere almeno in contribuzione
i luoghi marittimi di quella monarchia;
ma abortì ogni suo disegno, perchè
passato in Cefalonia per prendere la città
di quell'isola, infermatosi quivi terminò
i suoi giorni nel dì 17 di luglio. Con che
venne meno uno de' principi più memorabili
della storia normannica ed italiana,
che da picciolo gentiluomo era pervenuto
ad essere come un re col suo infaticabil
valore, colla sua accortezza e con
altre eroiche doti, mischiate nondimeno
con una smoderata ambizione, e cogli altri
vizii de' conquistatori che passano per
virtù negli occhi del mondo, ma non già
in quelli di Dio. <i>Post multorum pauperum et
divitum oppressionem, cujus avaritiae nec
Sicilia nec Calabria suffecit</i>, finì egli di
vivere, come scrisse Bertoldo da Costanza <span class="fnote">[Berthold. Constantiensis, in Chron.]</span>.
Secondo l'uso dei secoli barbari,
non mancò chi attribuì la sua morte al
veleno, fattogli dare o dall'<i>imperadore
Alessio</i>, o da <i>Sichelgaita duchessa</i> sua
moglie <span class="fnote">[Olderic. Vitalis, lib. 7 Hist. Alber. Monachus,
in Chron.]</span>. Resta questa voce distrutta
<span class="pagenum" id="Page_426">[426]</span>
da Guglielmo Pugliese <span class="fnote">[Guillelmus Apulus, lib. 5.]</span>, da Romoaldo
Salernitano <span class="fnote">[Romualdus Salernit., in Chron., tom. 7
Rer. Ital.]</span> e da altri, che cel rappresentano
mancato di morte comune. Trovaronsi
alla morte di lui presenti la stessa
duchessa con <i>Ruggieri</i> suo figliuolo, e
<i>Boamondo</i> nato a Roberto dal primo matrimonio.
Avea Sichelgaita già fatto dichiarar
principe ed erede degli Stati il
suo figlio Ruggieri, soprannominato Borsa:
pure, temendo che i popoli, udita la
morte del marito, tumultuassero, oppure
che Boamondo disputasse la successione
ad esso suo figlio, siccome infatti avvenne,
frettolosamente ripassò in Italia sopra
la miglior galea di quell'armata, con riportar
seco il cadavero del defunto consorte.
Prima nondimeno di partirsi dalla
Cefalonia, esso principe Ruggieri parlò
all'esercito, e trovò tutti disposti alla
fedeltà verso di lui. Ma non fu sì tosto
egli allontanato, che quasi fosse caduto il
mondo nella persona di Roberto Guiscardo,
tutta quell'armata sorpresa da panico
spavento, lasciando armi e bagaglio, corse
alle navi, e, come potè il meglio, se ne
venne alla volta d'Otranto. Già toccavano
i lidi della Puglia, quando insorta una
fiera tempesta, ingoiò molte di quelle barche
e gran quantità di gente. Ruppesi la
stessa galea che portava il cadavero del
Guiscardo; e questo andò in mare, da
dove con fatica ricuperato, fu poi seppellito
nella città di Venosa. Durazzo e
l'altro paese già conquistato da Roberto
non tardò a rimettersi sotto il dominio
del greco Augusto. Fu proclamato duca
<i>Ruggieri</i> in Puglia, Calabria e Salerno;
ma <i>Boamondo</i>, suo fratello maggiore di
età, non potendo sofferire di vedersi così
escluso dall'eredità, benchè primogenito,
appena fu anch'egli tornato in Italia, che
si diede a far gente e movimenti contro
del fratello. In Germania, dove si trovavano
l'<i>imperadore Arrigo</i> e il <i>re Ermanno</i>,
nulla seguì di memorabile nell'anno
presente. Tenuto fu un concilio in Quintilineburgo
<span class="pagenum" id="Page_427">[427]</span>
dal già liberato vescovo di
Ostia nella settimana di Pasqua <span class="fnote">[Berthold. Constantiensis, in Chron. Annalista
Saxo.]</span>, ed
in esso proferita la scomunica contra di
alcuni simoniaci, con altri ordini spettanti
all'ecclesiastica disciplina. V'intervenne
lo stesso re Ermanno co' principi suoi
seguaci. Raunarono dipoi i partigiani di
Arrigo anch'essi un conciliabolo in Magonza,
e ritorsero le censure contro la
parte contraria. Ebbe maniera in questo
anno esso Arrigo di tirar dalla sua buona
parte de' Sassoni: così belle furono le
promesse che loro diede di un buon trattamento.
Ma quello sconsigliato principe
tardò poco a far conoscere che la volpe
muta il pelo, e non il vezzo; e però fu in
breve rigettato e cacciato da chi gli avea
prestata ubbidienza. Era in Ratisbona
esso Arrigo nel dì 9 di novembre dell'anno
presente, se vogliam credere al
diploma con cui egli confermò i privilegii
delle monache di santa Giulia di Brescia <span class="fnote">[Bullar. Casinense, tom. 2, Constit. CXVII.]</span>,
<i>dato V idus novembris anno dominicae
Incarnationis MLXXXV, Indictione
VII, anno autem domni Henrici regis
quarti, imperatoris tertii, ordinationis
ejus XXXI, regnantis quidem XXIX, imperii
vero III. Actum Ratisponae</i>. Ma c'è
battaglia fra queste cronologiche note, e
l'ultime indicano l'anno seguente 1086.
Bensì <i>Liutaldo duca</i> tenne un placito in
Padova nel dì 3 di marzo <span class="fnote">[Antiquit. Italic. Dissertat. XXVIII.]</span>, in cui
<i>Milone vescovo</i> di quella città ottenne sentenza
favorevole per alcuni beni della sua
chiesa. Fu, siccome vedremo, Liutaldo
duca di Carintia, e che fosse ancora marchese
della marca di Verona in questi
tempi, può risultare dall'alto sopraddetto.
Oltre a Bertoldo di Costanza, gli Annali
pisani fanno menzione <span class="fnote">[Annales Pisani, tom. 6 Rer. Ital.]</span> di una terribile
carestia che, unita colla peste, nell'anno
presente popolò di cadaveri le
sepolture.
</p>

<p>
<span class="pagenum" id="Page_428">[428]</span>
</p>

<hr />
</div>

<div class="chapter">
<h2 class="hidden" id="MLXXXVI">MLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Vittore</span> III papa 1.</td>
  </tr>
  <tr>
    <td><span class="smcap">Arrigo</span> IV re 31, imperad. 3.</td>
  </tr>
</table>

<p>
Conoscevasi molto pregiudiziale alla
Chiesa cattolica, e più a Roma, la oramai
troppo lunga vacanza della Sede apostolica.
Però i vescovi e cardinali della
santa Chiesa romana si unirono verso la
festa di Pasqua <span class="fnote">[Petrus Diacon., Chron. Casinens., lib. 3,
cap. 66 et seq.]</span>, e fecero sapere a <i>Desiderio
abbate</i> di Monte Casino e cardinale
di venire a Roma unito agli altri
cardinali che con esso lui dimoravano, e
con <i>Gisolfo</i> già principe di Salerno. Credendo
egli che più non si pensasse a lui,
andò colà nella vigilia della Pentecoste.
Sulla sera furono a trovarlo e vescovi e
cardinali e laici fedeli di san Pietro, per
indurlo ad accettare il papato; ma egli
protestò di voler piuttosto andar pellegrinando,
che di condiscendere ai loro
voleri; e caso che gli facessero qualche
violenza, se ne tornerebbe tosto a Monte
Casino tal quale era, ed essi commetterebbono
con ciò un'azione ridicola. Nel
dì seguente si congregarono tutti, e diedero
a Desiderio la facoltà di nominar
chi dovesse empiere la sedia di san Pietro;
ed egli, col parere di Cencio console
dei Romani, nominò <i>Ottone vescovo</i> di
Ostia. Erano tutti in procinto di proclamar
papa esso vescovo, quando uno dei
cardinali si ostinò a non volerlo, con allegare
i canoni, da' quali si proibiva la
traslazione da un vescovato all'altro,
quantunque tali canoni fossero oramai
troppo andati in disuso. Questo accidente
fu cagione che i vescovi e cardinali col
clero e popolo risolvessero in fine di crear
papa per forza <i>Desiderio</i>. Presolo dunque,
l'elessero, violentemente gli misero
addosso la cappa rossa, ma non poterono
già vestirlo colla bianca, tanta fu la
di lui resistenza, e gl'imposero il nome
di <i>Vittore III</i>. Il prefetto dell'imperadore,
che, lasciato in libertà dal duca Ruggieri,
era tornato a Roma, e in Campidoglio
<span class="pagenum" id="Page_429">[429]</span>
esercitava la sua autorità, adirato perchè
i vescovi e cardinali, ad istanza di Gisolfo
già principe di Salerno, non aveano voluto
consecrare l'eletto arcivescovo salernitano,
cominciò notte e dì a perseguitarli,
acciocchè non seguisse la consecrazione
dall'eletto papa. Dovendosi
questa fare nella basilica vaticana, non
poterono essi aver libertà per celebrarvi
sì gran funzione. Però dopo quattro giorni
esso Desiderio uscì di Roma, ed arrivato
a Terracina, quivi depose la croce,
il manto e l'altre insegne pontificali, risoluto
di voler piuttosto andarsene pel
mondo, che di sottomettere le sue spalle
al peso del pontificato, e se ne tornò a
Monte Casino. Per quante preghiere e
lagrime i cardinali e i vescovi adoperassero,
rappresentandogli il bisogno e il
danno della Chiesa, nol poterono rimuovere.
E tuttochè facessero venire al monistero
Giordano principe di Capoa con
un grande esercito, non riuscì ad alcuno
d'indurre Desiderio a lasciarsi consecrare.
In così fluttuante stato passò ancora
l'anno presente.
</p>

<p>
Dominava tuttavia in Mantova la <i>contessa
Matilda</i>, e seco si trovava l'illustre
servo di Dio <i>Anselmo</i>, di nazione milanese,
vescovo di Lucca, già dalla sua
chiesa scacciato, e vicario del papa in
Lombardia. Ammalatosi egli in essa città,
passò a miglior vita nel dì 18 di marzo <span class="fnote">[Vita S. Anselmi Lucensis, in Act. Sanctor.
Bulland. ad diem 18 martii.]</span>,
e alla sua tomba succederono non poche
miracolose guarigioni: per le quali, ma
più per le sue insigni virtù, fu annoverato
fra i santi. Scrisse molti libri, e ne
restano due composti in difesa di papa
Gregorio VII contra dell'antipapa Guiberto.
Leggesi anche la sua Vita, scritta
dal suo penitenziere, cioè da un autore
contemporaneo. Eransi negli anni addietro
ribellati i principali della Baviera a
<i>Guelfo IV</i> loro duca, ed aveano abbracciato
il partito dell'imperadore Arrigo <span class="fnote">[Berthold. Constantiensis, in Chron. Sigebertus,
in Chron. Annalista Saxo et alii.]</span>.
<span class="pagenum" id="Page_430">[430]</span>
Nella Pasqua dell'anno presente si riconciliarono
con Guelfo, ed abbandonarono
il partito imperiale. Unitisi poscia essi
Baveresi coi Suevi e Sassoni, si portarono
ad assediare la città di Virtzburg. Portossi
colà Arrigo con un esercito di venti
mila persone tra fanti e cavalli, per liberarla
dall'assedio. Seguì dunque una
fiera battaglia fra quelle due armate nel
dì 11 d'agosto. Rotto Arrigo, si salvò
colla fuga, e de' suoi rimasero sul campo
più di quattro mila, e pochissimi dei
cattolici, a' quali poi non fu difficile l'avere
in lor balia quella città, e l'intronizzarvi
il vescovo cattolico <i>Adalberone</i>. Ma
non passò molto che Arrigo tornò sotto
quella città, per quanto scrive l'Urspergense <span class="fnote">[Urspergensis, in Chron.]</span>,
dove fu di nuovo posto in sedia
il vescovo scismatico. Essendosi poi portato
esso Augusto vicino alla festa del
santo Natale all'assedio di un castello in
Baviera, Guelfo duca di quelle contrade
e <i>Bertoldo duca</i> di Suevia gli furono addosso,
e talmente lo strinsero, che, se
volle uscirne, gli convenne promettere
di tenere una dieta, dove si terminasse la
discordia del regno.
</p>

<hr />
</div>

<div class="chapter">
<h2 class="hidden" id="MLXXXVII">MLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Vittore</span> III papa 2.</td>
  </tr>
  <tr>
    <td><span class="smcap">Arrigo</span> IV re 32, imperad. 4.</td>
  </tr>
</table>

<p>
Verso la metà di quaresima dell'anno
presente si raunarono molti vescovi
e cardinali nella città di Capoa, e vi tennero
un concilio, al quale presedette <i>Desiderio</i>
già eletto papa <span class="fnote">[Petrus Diacon., Chron. Casinens., lib. 3,
cap. 68.]</span>, ed intervennero
Cencio console colla maggior parte
della nobiltà romana, <i>Giordano principe</i>
di quella città, e <i>Ruggieri</i> duca di Puglia.
Vinto ivi Desiderio dalle tante loro preghiere,
e, come io vo credendo, anche
dalle promesse a lui fatte da que' principi
e dai Romani di assisterlo con braccio
forte contra dell'usurpatore antipapa,
ripigliò la croce e la porpora; e tornato
<span class="pagenum" id="Page_431">[431]</span>
nel dì delle Palme a Monte Casino, quivi
solennizzò la Pasqua. Poscia passò con
essi principi e colla loro armata verso
Roma; e benchè fosse sorpreso da una
languidezza di forze, si accampò fuori
della porta di san Pietro. Dianzi avea
l'antipapa occupata la basilica vaticana,
e la difendea con una mano d'armati. Fu
essa in fine ricuperata dalle armi collegate;
e però il novello papa <i>Vittore III</i>
venne quivi consecrato nella domenica
dopo l'Ascensione dai vescovi d'Ostia,
di Tuscolo, di Porto e di Albano, con
gran concorso del popolo romano. Dopo
otto giorni se ne tornò egli coi suddetti
principi a Monte Casino. Ma perchè la
<i>contessa Matilda</i> col suo esercito era giunta
a Roma, egli notificò l'ardente sua
brama d'abboccarsi con lui, per mare si
restituì colà, e si fermò in san Pietro per
otto giorni, e nel dì di san Barnaba coll'aiuto
di Matilda, passato il Tevere, entrò
in Roma, accolto da gran folla del popolo
e dalla maggior parte della nobiltà. Così
tornò in suo potere tutta quella città con
castello Sant'Angelo, San Pietro, e le due
città di Porto e d'Ostia. Prese egli abitazione
nell'isola del Tevere. Ma nella
vigilia di san Pietro eccoti comparire un
messo, che si finse spedito da Arrigo, il
quale intimò ai consoli, senatori e popolo
romano la disgrazia dell'imperadore,
se non abbandonavano papa Vittore. Allora
i volubili Romani congiunti colle soldatesche
dell'antipapa cacciarono di Roma
tutti i soldati del papa, che si ritirarono
in castello Sant'Angelo. Presero
anche tutti i contorni della basilica vaticana,
ma non poterono già entrare in
essa basilica, in maniera che l'antipapa,
che sperava di celebrar ivi messa nella
festa di san Pietro, fu costretto a celebrarla
nella chiesa di santa Maria nelle
torri contigue alla vaticana. Nella sera
poi ne uscì la guarnigion pontificia, e
Guiberto nel dì seguente vi celebrò; ma
ritiratisi i suoi, nel giorno appresso ritornò
quella basilica alle mani di papa
Vittore. Era ben compassionevole lo stato
<span class="pagenum" id="Page_432">[432]</span>
di Roma in tempi di tanta turbolenza.
Restituitosi a Monte Casino esso pontefice,
passò poi nell'agosto a Benevento,
dove tenne un concilio, condannò le investiture
date agli ecclesiastici, rinnovò
le scomuniche contra dell'antipapa Guiberto,
e le medesime censure fulminò
contra di <i>Ugo arcivescovo</i> di Lione e di
<i>Riccardo abbate</i> di Marsiglia, perchè oppostisi
all'esaltazion d'esso papa, s'erano
dianzi separati dalla comunion della
Chiesa romana. Non potè già accadere
senza scandalo il vedere che questo arcivescovo,
proposto dallo stesso papa Gregorio
VII come persona degna di succedere
a lui nel pontificato, mosso poi da
ambizione e invidia, si rivoltasse contra
d'esso papa Vittore, e ne sparlasse senza
ritegno alcuno. Resta tuttavia una di lui
lettera scritta alla contessa Matilda <span class="fnote">[Concilior. Labbe, tom. 10. Chronicon Virdunens.,
apud Labb.]</span>,
dove tratta Desiderio per uomo dominato
dall'ambizione, vanaglorioso, astuto,
con chiamar nefande le di lui azioni; per
le quali cagioni aveva esso arcivescovo
impugnata la consecrazione del medesimo,
con esigere ch'egli prima evacuasse
alcuni reati. Tale nondimeno era stata
in addietro la vita di Desiderio, tale la
sua pietà e il suo zelo per la religione,
che non si dee prestar fede alle dicerie
di quell'arcivescovo, il quale ben si scopriva
che moriva di voglia del pontificato
romano, nè potea sofferire che altri
l'avesse preoccupato. Mentre si celebrava
il suddetto concilio, peggiorò di sanità
papa Vittore, per cagione d'una gagliarda
dissenteria, e però si affrettò di
tornare a Monte Casino, dove presentò
ai vescovi e cardinali <i>Ottone vescovo</i> di
Ostia, consigliandoli di eleggerlo per suo
successore. Dopo tre giorni, cioè nel dì
16 di settembre, passò a godere in cielo
il premio delle sue fatiche, con lasciar
fama di santità presso i buoni, non già
presso gli scismatici, che scaricarono
contra di lui non poche calunnie, come
aveano fatto di Gregorio VII, le quali si
<span class="pagenum" id="Page_433">[433]</span>
leggono nella Cronica d'Augusta <span class="fnote">[Chron. Augustan., apud Freherum, tom. 1.]</span>. Nè
mancano scrittori che il dicono <span class="fnote">[Dandulus, in Chronico, tom. 12 Rer. Ital.
Martinus Polonus, in Chron. et alii.]</span> morto
di veleno a lui dato nel sacro calice;
ma questa probabilmente fu una di quelle
immaginazioni che facilmente nasceano
e si dilatavano in secoli di tante turbolenze.
Papa Vittore III si acquistò credito
anche fra i letterati con tre libri di
dialoghi sacri, i quali sono alla luce. Fu
in quest'anno sul principio d'agosto tenuta
una gran dieta dai principi tedeschi
delle due fazioni nella città di Spira <span class="fnote">[Berthold. Constant., in Chron.]</span>.
V'intervenne anche l'<i>Augusto Arrigo</i>. Quei
del partito a lui contrario si esibirono di
riconoscerlo per re, purchè egli impetrasse
l'assoluzion dalle scomuniche. Ma
persistendo egli in protestarsi non iscomunicato,
andarono in fumo tutte le speranze
di quell'assemblea, ed ognun dal
suo canto si rivolse a preparar armi per
la guerra. Arrigo colle sue armi tornò
addosso ai Sassoni, ma gli convenne fuggire,
inseguito sì da vicino dal re Ermanno,
che se non era <i>Egberto conte</i> che
per sua malizia il lasciò scampare, egli
cadeva nelle mani de' Sassoni.
</p>

<hr />
</div>

<div class="chapter">
<h2 class="hidden" id="MLXXXVIII">MLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXVIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Urbano</span> II papa 1.</td>
  </tr>
  <tr>
    <td><span class="smcap">Arrigo</span> IV re 33, imperad. 5.</td>
  </tr>
</table>

<p>
Sino al dì 8 di marzo dell'anno presente
restò vacante la Sede apostolica <span class="fnote">[Petrus Diacon., Chron. Casinens., lib. 4,
cap. 2.]</span>.
Tante furono le istanze de' cattolici romani,
e massimamente della contessa
Matilda, che da varie parti dell'Italia, ed
anche di Oltramonti, si raunò un concilio
in Terracina, e nel suddetto giorno
i vescovi e cardinali col resto del clero
e popolo con voti concordi si unirono
ad eleggere papa il <i>vescovo d'Ostia Ottone</i>,
di nazion francese, della diocesi di
Rems, al quale imposero il nome di <i>Urbano
II</i>. Era questi personaggio di gran
<span class="pagenum" id="Page_434">[434]</span>
vaglia per la sua letteratura, mirabile
per l'attività, e di zelo incorrotto per la
religione e per la disciplina ecclesiastica.
Fu prima canonico di Rems, poi monaco
di Clugnì, poi vescovo d'Ostia, ed infine
romano pontefice. Nel 12 di marzo
prese egli il possesso del trono pontificale
con plauso di tutti i buoni, e dalla maggior
parte dell'Europa accettato e riverito.
Tutto ciò abbiamo da Pietro Diacono,
il quale parimente racconta <span class="fnote">[Petrus Diacon., Chron. Casinens., lib. 3,
cap. 71.]</span> che
papa Vittore III, prima di passare a miglior
vita, ardendo di desiderio di veder
gastigata la baldanza de' Saraceni africani,
che con frequenti piraterie infestavano
le coste d'Italia, e, sapendo quanta
fosse la bravura e potenza de' Pisani e
Genovesi in mare, commosse questi due
popoli ed altri non pochi dell'Italia a
formare una poderosa armata navale
contra di que' Barbari. Adunque dopo
la sua morte, e nell'anno presente fecero
essi cristiani l'impresa contra del re di
Tunisi, ed espugnarono una città con
tagliare a pezzi cento mila Mori; e, quel
che fu più mirabile, nello stesso giorno
che succedette la loro vittoria, se n'ebbe
e se ne sparse la nuova in Italia. Non
han bisogno i lettori ch'io loro dica che
la strage di tanti Mori è un ingrandimento
della fama, facilmente bugiarda in simili
casi. Anche Bertoldo da Costanza <span class="fnote">[Berthold. Constantiensis, in Chron.]</span>
parla di questo fatto, con dire che i Pisani
e Genovesi ed altri molti Italiani
ostilmente assalirono il re d'Africa, e,
dato il sacco alla di lui terra, il costrinsero
a rifugiarsi in una fortezza, e a
rendersi tributario della santa Sede. Gli
Annali pisani medesimamente <span class="fnote">[Annal. Pisani., tom. 6 Rer. Ital.]</span> gonfiano
le trombe con farci sapere sotto l'anno
presente che <i>fecerunt Pisani et Januenses
stolum in Africam, et ceperunt duas munitissimas
civitates</i> (<i>Almadiam</i> è scritto
di sopra) <i>et Sibiliam in die sancti Sixti.
In quo bello Ugo vicecomes filius Ugonis
<span class="pagenum" id="Page_435">[435]</span>
vicecomitis mortuus est. Ex quibus civitatibus,
Saracenis fere omnibus interfectis,
maximam praedam auri et argenti, palliorum
et ornamentorum abstraxerunt. De
qua praeda thesauros pisanae ecclesiae
diversis ornamentis mirabiliter amplificaverunt,
et ecclesiam beati Sixti in Curte
Veteri aedificaverunt</i>. Però s'han da correggere
gli altri Annali pisani che mettono
questa impresa all'anno 1075, oppure
al 1077. Credono alcuni che in
Africa fosse la città di <i>Meadia</i>, chiamata
in questi Annali <i>Almadia</i>, e per errore
Dalmazia. Ma che i Cristiani prendessero
allora Siviglia, città che non si sa che
sia mai stata in Africa, o Siviglia città di
Spagna, non è punto credibile. Pietro
Diacono parla d'una sola città. Goffredo
Malaterra <span class="fnote">[Gaufrid. Malaterra., lib. 4, cap. 3.]</span> fa anch'egli menzione di
quella spedizione, narrando che <i>Pisani
apud Africam negotiando proficiscebantur.
Quasdam injurias passi, exercitu congregato,
urbem regiam regis Tunicii oppugnantes,
usque ad majorem turrim, qua
rex defendebatur, capiunt</i>. Adunque lo
sforzo de' Pisani fu contra Tunisi. Se
essi inoltre espugnassero Meadia, o Almadia,
resta incerto, quando per avventura
Tunisi e Almadia non fossero la
stessa città. Aggiugne dipoi, che i Pisani
non avendo forze per mantener Tunisi
in loro potere, spedirono a <i>Ruggieri conte</i>
di Sicilia, con esibirgli il possesso di
quella città. Ma Ruggieri, fra cui e il re
di Tunisi passava buona amicizia, non
volle romperla per questo, o piuttosto
perchè conosceva troppo difficile il sostenere
le conquiste nell'Africa. Però il
re di Tunisi, per liberarsi dai Pisani, diede
loro una gran somma di danaro, promise
di non più corseggiare sopra le
terre d'Italia, e rilasciò lutti gli schiavi
cristiani. Un tal racconto a me sembra
il più credibile di tutti.
</p>

<p>
Ora ci vien dicendo il Malaterra che
in questi medesimi tempi il suddetto conte
Ruggieri fece l'impresa di Siracusa. Sembra
scorretto il suo testo, allorchè mette
<span class="pagenum" id="Page_436">[436]</span>
questi fatti sotto l'anno 1085. Anche
Lupo Protospata <span class="fnote">[Lupus Protospata, in Chron.]</span> e Romoaldo Salernitano <span class="fnote">[Romoaldus Salernitanus, Chronic., tom. 7
Rer. Ital.]</span>
riferiscono al presente anno 1088
la presa di Siracusa, la quale, per testimonianza
d'esso Malaterra, accadde nella
forma seguente. Mentre si trovava in
Puglia o in Calabria il conte Ruggieri per
calmare le dissensioni insorte fra il <i>duca
Ruggieri</i> e <i>Boamondo</i> suoi nipoti, Benavert
saraceno comandante di Siracusa
con una squadra di navi avea dato un
gran guasto alla marina di Reggio e d'altri
luoghi della Calabria, con profanare
le chiese, e condurre in ischiavitù le monache
e gli altri abitanti. Perciò Ruggieri,
allestita nel verno una numerosa flotta,
nel maggio dirizzò le prore alla volta di
Siracusa, e per terra spedì <i>Giordano</i> suo
figliuolo colla cavalleria. Uscitogli incontro
Benavert con tutte le sue forze di
mare, si venne ad una sanguinosa battaglia.
Saltò Ruggieri nella capitana nemica,
e volendo Benavert passare in un'altra
nave, cadde armato in mare, e vi si
affogò. Ebbe con ciò fine il combattimento.
Moltissimi legni di que' Mori vennero
in potere del conte. Dopo di che egli
strinse d'assedio Siracusa, e vi stette intorno
ben quattro mesi. Per la mancanza
de' viveri a tale venne la fame di quel
popolo ostinato nella difesa, che alcuni
si cibarono di cadaveri umani. Finalmente
veggendo la moglie del morto Benavert
disperato il caso, imbarcatasi col
figliuolo e co' principali Saraceni in due
navi, fece vela e si salvò nella marina di
Noto: con che quella nobil città venne
in potere del conte Ruggieri. Fece egli
ribenedire i sacri templi già occupati dai
Musulmani, e concedette il dominio d'essa
città al figliuolo Giordano. Se crediamo
al testo di Lupo Protospata, cominciò,
siccome ho già detto, in quest'anno
la guerra fra il duca di Puglia <i>Ruggieri</i>
e <i>Boamondo</i> suo fratello maggiore. A me
sembra più verisimile che se le desse
<span class="pagenum" id="Page_437">[437]</span>
principio molto prima. Certo è, per attestato
del Malaterra, che Boamondo s'era
insignorito della città d'Oria, e fatta gran
massa di gente, infestava tutte le contrade
di Taranto e d'Otranto. Romoaldo Salernitano
scrive, ch'egli in quest'anno
all'improvviso comparve a Farnito nel
territorio di Benevento, ed attaccò battaglia
coll'armata del duca suo fratello; e
fu mirabile cosa, che quantunque restassero
prigionieri molti soldati d'esso Boamondo,
pure, a riserva d'un solo, niuno
morì in quella zuffa. Ora il conte
di Sicilia Ruggieri s'interpose fra i nipoti,
e trattò di pace. Seguì infatti un accordo
fra loro, per cui il duca cedette a
Boamondo la suddetta città d'Oria con
Otranto, Gallipoli, Taranto ed altre terre.
Ma di questa discordia seppe profittare
anche il conte Ruggieri loro zio, perchè,
in premio d'aver presa la difesa del duca
Ruggieri, ottenne da lui l'intera signoria
della Calabria. Roberto Guiscardo non
gli avea ceduto se non la metà del dominio
nelle terre di quella provincia. In
qual anno poi precisamente si stabilisse
una tale concordia fra i due fratelli, non
possiamo accertatamente saperlo. Mancò
di vita in quest'anno <span class="fnote">[Bertholdus Constantiensis, in Chron. Annalista
Saxo, Chron. Augustan.]</span> l'<i>imperadrice
Berta</i>, e trasportato fu il suo cadavere
alla città di Spira. E i Sassoni abbracciarono
il partito dell'imperadore Arrigo:
il che fu cagione che il re <i>Ermanno</i>
si ritirasse in Lorena. Poco nondimeno
questi sopravvisse, perchè essendo all'assedio
di un castello, colpito da un sasso
nella testa, lasciò quivi la vita. Alcuni
mettono la di lui morte nell'anno 1086,
oppure nel 1087; ma più fede meritano
gli allegati scrittori. Riuscì ancora a
<i>Guelfo duca</i> di Baviera di prendere in
quest'anno nella seconda festa di Pasqua
la città d'Augusta, e di farvi prigione
<i>Sigefredo vescovo</i> scismatico. Poco poi
stettero i Sassoni, a persuasione di <i>Egberto
marchese</i>, a ribellarsi di nuovo ad
Arrigo; anzi lui stesso assediarono, e se
<span class="pagenum" id="Page_438">[438]</span>
volle liberarsi, fu costretto a promettere
molto, ma senza ch'egli si credesse poi
tenuto ad osservar la parola. Io non so
bene se nell'anno seguente, come ha
l'Annalista sassone, oppure sul fine del
corrente, dal cui Natale Bertoldo incomincia
il suo anno, seguisse la rotta data
in Sassonia dal marchese Egberto al
suddetto Arrigo. Certo è che in quel conflitto
restò morto lo scismatico vescovo
di Losanna, e preso <i>Liemaro arcivescovo</i>
di Brema. Ebbe fatica a salvarsi Arrigo.
Nella vigilia appunto di Natale succedette
questa battaglia.
</p>

<hr />
</div>

<div class="chapter">
<h2 class="hidden" id="MLXXXIX">MLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MLXXXIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Urbano</span> II papa 2.</td>
  </tr>
  <tr>
    <td><span class="smcap">Arrigo</span> IV re 34, imperad. 6.</td>
  </tr>
</table>

<p>
Secondochè s'ha da Bertoldo da Costanza <span class="fnote">[Bertholdus Constantiensis, in Chron.]</span>,
tenne in quest'anno <i>papa Urbano</i>
un concilio di cento quindici vescovi in
Roma, dove furono confermati i decreti
de' pontefici predecessori contra de' simoniaci,
contra del clero incontinente e di
Guiberto antipapa. Costui tuttavia si teneva
fortificato in qualche sito di Roma. Tornati
in sè i Romani, ed animati da questo
coraggioso papa, l'assediarono, e a tali
strettezze fu ridotto l'ambizioso Guiberto,
che se volle uscirne, gli convenne
promettere con giuramento di non occupar
in avvenire la Sedia apostolica. Anche
in Germania si trattò di pace fra le due
fazioni. S'abboccarono i duchi e principi
cattolici collo stesso <i>Arrigo IV</i>, offerendosi
pronti a ristabilirlo pienamente nel
regno, s'egli abbandonava l'antipapa.
Non era egli lontano dal farlo; ma riserbandosi
di aver l'assenso de' principi
suoi aderenti, trovò tale schiamazzo nei
vescovi scismatici del suo partito, persuasi
della lor caduta, se questa concordia
aveva effetto, che andò per terra tutto
quel trattato. In questo medesimo anno <span class="fnote">[Chronographus Saxo. Annalista Saxo.]</span>
esso Augusto Arrigo passò ad un secondo
matrimonio con <i>Adelaide</i> (chiamata <i>Prassede </i>
<span class="pagenum" id="Page_439">[439]</span>
da Bertoldo) vedova di <i>Utone marchese</i>
di Brandeburgo, e figliuola del re
della Russia. Le nozze furono celebrate
in Colonia. In un grande ascendente si
vede in questi tempi la nobilissima casa
d'Este. Aveva il marchese <i>Alberto Azzo II</i>
in Germania il suo primogenito <i>Guelfo IV</i>,
principe bellicoso, e forte sostegno del
partito cattolico, in possesso dell'insigne
ducato della Baviera. Si studiò egli d'ingrandir
maggiormente la di lui linea con
un cospicuo ed utilissimo matrimonio, e
trattò con papa Urbano II di dar per marito
alla celebre contessa <i>Matilde Guelfo V</i>
figliuolo d'esso Guelfo IV. Fu la proposizione
molto accetta al pontefice, e però
indusse la contessa ad acconsentirvi, <i>tam
pro incontinentia</i>, dice Bertoldo da Costanza <span class="fnote">[Berthold. Constantiensis, in Chron.]</span>,
<i>quam pro romani Pontificis obedientia,
videlicet ut tanto virilius sanctae
romanae Ecclesiae contra scismaticos posset
subvenire</i> <span class="fnote">[Chron. Weingart. Sigebertus, in Chron.]</span>. Sappiamo da Alberico
monaco dei tre Fonti <span class="fnote">[Alberic. Monachus, Chron. apud Leibnit.]</span>, che nell'anno
precedente <i>Roberto</i> primogenito di <i>Guglielmo</i>
il Conquistatore, famosissimo re
d'Inghilterra e duca di Normandia, avea
tentato di ottenere per moglie la suddetta
contessa, ma non gli venne fatto. Gli
interessi di questi tempi consigliarono il
papa e la contessa ad accordarsi con
<i>Guelfo V</i>, perchè così cogli Stati di Baviera
in Germania, e con quei della contessa
Matilda in Italia e del <i>marchese Azzo</i>
estense, avolo paterno del medesimo
Guelfo V, si veniva a maggiormente assodare
il partito de' Cattolici. Che nei capitoli
o nelle promesse di siffatto matrimonio
fosse stabilito che gli Stati di Matilda
avessero dopo la di lei morte a ricadere
in esso Guelfo V, io non ne dubito
punto, per quel che diremo all'anno 1095.
Venne infatti questo principe in Italia; e
ne seguirono le nozze. Perchè dovette
con gran segretezza condursi questo affare,
l'imperadore Arrigo solamente dopo
il fatto venne a saperlo. Ne arrabbiò,
<span class="pagenum" id="Page_440">[440]</span>
ragionevolmente temendo che questo nodo
gl'imbrogliasse forte gli affari del regno
d'Italia. Però si diede a far preparamenti
per calare di nuovo in queste
parti. Nè tardarono gli scismatici di Lombardia
a prendere tosto l'armi contra
dello stesso Guelfo; con poca fortuna
nondimeno, perchè furono sì ben ricevuti
da lui, che ebbero per grazia di ottenere
per mezzo della contessa di lui
moglie una tregua fino alla Pasqua prossima
ventura. Circa questi tempi ancora
si dee riferire un altro avvenimento spettante
alla medesima casa d'Este. Era nell'anno
1087 giunto al termine de' suoi
giorni il suddetto famosissimo re d'Inghilterra
<i>Guglielmo</i> il Conquistatore, con
lasciare il solo ducato di Normandia a
<i>Roberto</i> suo primogenito, e il regno d'Inghilterra
a <i>Guglielmo</i> il Rosso suo secondogenito.
Insorsero tosto dissensioni fra
i due fratelli, nè mancò un gagliardo partito
favorevole a Roberto stesso in Inghilterra.
Si prevalsero dunque di tali torbidi
i popoli del Maine in Francia per sottrarsi
all'ubbidienza del re d'Inghilterra.
E perchè conservano tuttavia la divozione
ai figliuoli del secondo letto del marchese
Azzo estense e di <i>Garsenda contessa</i>,
ultimo rampollo di quei principi, li
richiamarono per la seconda volta al possesso
di quel principato. Gli Atti dei vescovi
cenomanensi, dati alla luce dal padre
Mabillone <span class="fnote">[Mabill., Analect., tom. 3.]</span>, e Orderico Vitale nella
sua Storia <span class="fnote">[Orderic. Vitalis, Hist. Eccles., lib. 8.]</span>, scritta in vicinanza di
que' tempi, fanno memoria di questo fatto.
</p>

<p>
Scrive spezialmente Orderico che i
Cenomani spedirono in Italia i lor legati
ai figliuoli <i>Azzonis marchionis Liguriae</i>,
con grande istanza perchè passassero in
Francia. Tennero questi consiglio col padre,
tuttavia vivente, e cogli amici. <i>Tandem
definierunt, ut Fulco, qui natu major
erat</i> (il propagatore della linea estense
oggidì regnante) <i>patris honorem</i> (cioè gli
Stati) <i>in Italia possideret, Hugo autem
frater ejus principatum</i> (nel Maine) <i>ex
<span class="pagenum" id="Page_441">[441]</span>
matris hereditate sibi reposceret</i>. Portossi
dunque Ugo in Francia, e ritornò in possesso
di quel principato. Ma perciocchè
era egli bensì nato di casa d'Este, ma
non avea ereditato il valore e le virtù
degli Estensi, gli mise tale spavento in
cuore Elia, signor della Fleche, con esagerargli
le forze del re d'Inghilterra, che
l'indusse da lì a non molto a vendergli
quel principato, e a ritornarsene carico
di disonore in Italia. Nè fu questa la sola
azione degenerante di esso Ugo. Abbiam
veduto ch'egli prese per moglie una figliuola
del celebre duca <i>Roberto Guiscardo</i>.
Ora ecco ciò che ne scrive il soprallodato
Orderico: <i>Hic filiam Roberti Wiscardi
conjugem habuit. Sed generosae conjugis
magnanimitatem vir ignavus ferre non valens,
ipsam repudiavit. Pro qua re papa
Urbanus</i> (II) <i>palam eum excommunicavit</i>.
Questa ed altre azioni poco lodevoli, che
io non tacerò, del medesimo Ugo furono
infin cagione che i suoi il cacciarono di
là dai monti con inviarlo in Borgogna.
Secondo Lupo Protospata <span class="fnote">[Lupus Protospata, in Chronico.]</span>, fu celebrato
nel mese di settembre di quest'anno in
Melfi di Puglia un gran concilio di vescovi,
al quale intervennero anche tutti i
baroni di quelle parti. Fu in esso accettata
e giurata la <i>tregua di Dio</i> per le nemicizie
private: del che s'è fatto menzione
di sopra. Ancorchè Lupo non parli
di papa Urbano, pure sappiamo ch'egli presedette
a quel concilio, e lo stesso storico
c'insegna ch'esso pontefice si portò dipoi
a Bari, ed appresso consecrò la chiesa di
Brindisi. Attesta Romoaldo Salernitano <span class="fnote">[Romuald. Salern., in Chron., tom. 7 Rer.
Ital.]</span>
che in quel concilio <i>Ruggieri duca</i>
di Puglia giurò vassallaggio al papa, e
fu col confalone investito del ducato. Morì
in quest'anno <i>Sichelgaita</i> sua madre,
e nel medesimo parimente, e non già nell'anno
1086, come ha il testo del Malaterra <span class="fnote">[Gaufrid. Malaterra, lib. 4, cap. 5.]</span>,
da me creduto scorretto,
<i>Ruggieri conte</i> di Sicilia mise l'assedio
<span class="pagenum" id="Page_442">[442]</span>
alla città d'Agrigento, oggidì Girgenti. Vi
stette sotto da quattro mesi, ed avendola
astretta alla resa nel dì 25 di luglio, vi
colse dentro i figliuoli e la moglie di Camutto
amira de' Saraceni, che furono da
lui trattati con molta cortesia, e facilitarono
poscia a lui l'acquisto dell'importante
fortezza di castello San Giovanni:
al che con tanti desiderii e sforzi non era
potuto giugnere mai in addietro. Imperocchè
impadronitosi di undici terre circonvicine,
e mosso poi trattato di concordia
col mentovato Camutto, tanto operò,
che il Saraceno non solamente abbracciò
il partito di Ruggieri, ma anche
la religion cristiana. Questo esempio commosse
gli altri Mori a far lo stesso, e a
consegnare il suddetto castello di San Giovanni
al conte. Furono assegnate a Camutto
in Calabria molte terre, ed egli
finchè visse, non mancò mai alla fedeltà
verso i Normanni. Noveiro scrittore arabo
mette la conquista fatta da Ruggieri
di castello San Giovanni e di Girgenti
sotto il precedente anno. Morì certo nel
presente <i>Lanfranco</i> di nazion pavese, glorioso
arcivescovo di Cantorberì in Inghilterra,
con odore di santità, e mancò
in lui uno degli insigni personaggi di questo
secolo. Fu restitutore delle lettere in
Francia, della religione in Inghilterra. In
Piacenza era stato accettato per vescovo
<i>Bonizone</i>, già <i>vescovo</i> cattolico di Sutri.
Non poteano accomodarsi al suo zelo i
fazionarii scismatici, e però crudelmente
un giorno gli levarono la vita con cavargli
prima gli occhi e poi tagliarlo a pezzi;
laonde fu riguardato qual martire dalla
Chiesa cattolica. Per testimonianza di
Sigeberto <span class="fnote">[Sigebertus, in Chron.]</span>, cominciò in questi tempi il
morbo pestilenziale del fuoco sacro ad affliggere
la Lorena, e si sparse dipoi per la
Francia e per l'Italia. Consumava a poco
a poco le carni del corpo umano, e
riduceva a morte i pazienti, facendoli divenir
come carboni. Fu per questo celebre
col tempo la divozion de' popoli a
santo Antonio abbate, venerato in Vienna
<span class="pagenum" id="Page_443">[443]</span>
del Delfinato, dove ricorreva la gente per
la guarigione di questo male. E di qui
ebbero origine tante chiese di santo Antonio
abbate, anche per le città d'Italia, e il
dipignere o rappresentare in altra maniera
il santo suddetto colle fiamme di fuoco
in mano, o da un lato della sua immagine.
Questo fuoco nelle antiche sue
immagini significava la sua gran carità;
il porco a' piedi, la vittoria di tutti gli affetti
sensuali. Ma il rozzo popolo interpretò
ch'egli avesse particolar virtù contra
del fuoco e per la salute dei bestiami.
L'ordine de' religiosi istituito sotto il
suo nome fu poi soppresso; il morbo per
misericordia del Signore col tempo anche
esso cessò, ma ne dura tuttavia la memoria
col nome di fuoco di sant'Antonio,
santo venerato con altra idea a' dì nostri
dal volgo, qual protettore e liberatore
dagl'incendii cagionati dal fuoco naturale.
</p>

<hr />
</div>

<div class="chapter">
<h2 class="hidden" id="MXC">MXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXC</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Urbano</span> II papa 5.</td>
  </tr>
  <tr>
    <td><span class="smcap">Arrigo</span> IV re 35, imperad. 7.</td>
  </tr>
</table>

<p>
Seguitava bensì in Germania la dissensione
e la guerra fra i cattolici e gli
scismatici; pure apprendendo l'<i>Augusto
Arrigo</i> che l'unione di <i>Guelfo IV</i> colla
gran <i>contessa Matilda</i> potesse dare un
tracollo a' suoi interessi in Italia, determinò
di valicar le Alpi, e di portar loro
addosso la guerra. Calò dunque in Italia
con un poderoso esercito nel marzo
dell'anno presente. Abbiamo da Donizone <span class="fnote">[Donizo, in Vit. Mathild., lib. 2, cap. 4.]</span>
che anche prima Arrigo avea
danneggiato, per quanto potè, la suddetta
contessa, con torle in Lorena tutte le
castella e ville a lei pervenute per eredità
della <i>duchessa Beatrice</i> sua madre,
a riserva del forte e ricco castello Brigerino:
</p>

<div class="poem">
<p><i>Praeterea villas ac oppida, quae comitissa</i></p>
<p><i>Haec ultra montes possederat a genitrice,</i></p>
<p><i>Abstulit omnino, nisi castrum Brigerinum.</i></p>
</div>

<p>
Era in possesso la contessa Matilde da
gran tempo di Mantova, città signoreggiata
<span class="pagenum" id="Page_444">[444]</span>
anche dal <i>marchese Bonifazio</i>
suo padre. Ne imprese il blocco o l'assedio
Arrigo, con devastarne intanto il
territorio. Ritirossi la contessa alle sue
fortezze della montagna reggiana e modenese.
Ossia che Arrigo non intraprendesse
quell'assedio sì presto, o che non
fosse a lui facile l'armar di gente tutto
il largo circondario del lago che difende
quella città, noi troviamo entro essa
importante città il <i>duca Guelfo</i> colla moglie,
nel dì 27 di giugno dell'anno presente.
Ciò si raccoglie da un loro diploma <span class="fnote">[Antichità Estensi, P. I, cap. 29.]</span>,
dato in Mantova <i>V calendas julii,
anno dominicae Incarnationis, millesimo
nonagesimo, Indictione tertiadecima</i>, da
me veduto e dato alla luce, con cui confermarono
ed accrebbero i beni e privilegii
al popolo mantovano: dettame di
prudente politica per maggiormente impegnarlo
ed animarlo alla difesa della
patria. Anche il Sigonio ne fece menzione,
ma con rappresentarlo scritto nell'<i>indizione
XII</i> <span class="fnote">[Sigon., de Regno Italiae, lib. 9.]</span>. Il Registro, ch'io ho
avuto sotto gli occhi, ha l'indizione XIII,
che corre nell'anno presente. Quel diploma
ha il seguente principio: <i>Guelfo
Dei gracia dux et marchio, Mathilda Dei
gracia, si quid est.</i> Dovettero poi uscire
di Mantova Guelfo e Matilda, e sappiamo
da Donizone che la contessa si ritirò
alle sue fortezze nelle montagne; e da
Bertoldo <span class="fnote">[Bertholdus Constantiensis, in Chron.]</span>, che di grandi incendii e
danni sofferirono in questi tempi gli Stati
del duca Guelfo V, non so bene, se
quei della moglie, o dell'avolo <i>marchese
Azzo</i>. Ma Guelfo, massimamente per le
esortazioni della contessa sempre stette
saldo nell'attaccamento alla parte pontificia,
e resistè alla forza nemica. Impadronissi
nondimeno Arrigo di Rivalta e
di Governolo, due luoghi importanti del
Mantovano, e seguitò a tener chiusi in
città quegli abitanti, a' quali Matilda di
tanto in tanto spediva rinfreschi di gente
e di viveri. Per attestato di varii storici,
<span class="pagenum" id="Page_445">[445]</span>
morì in quest'anno <span class="fnote">[Bertholdus Constantiensis, in Chron. Annalista
Saxo. Chronic., Augustan.]</span> <i>Liutaldo duca</i> di
Carintia, uno de' più fedeli aderenti di
Arrigo. Egli è lo stesso che vedemmo
all'anno 1085 col nome di <i>Liutaldo</i> tenere
un placito in Padova. Avea questo
duca poco innanzi ingiustamente ripudiata
la propria moglie, e presane un'altra
con licenza dell'antipapa Clemente,
che dovea condiscendere a tutte le istanze
anche inique de' suoi partigiani per
non disgustarli. Dissi esser io di parere
ch'egli governasse ancora la marca di
Verona, città in questi tempi fedele ad
Arrigo. Ne farebbe anche testimonianza
un diploma d'esso Augusto, ch'io ho pubblicato
come spettante all'anno presente <span class="fnote">[Antiquit. Italic., Dissert. LXVII.]</span>,
ma senza esaminare le note cronologiche
che sono affatto difettose. Fu
esso dato in favore del monistero veronese
di san Zenone, <i>anno dominicae Incarnationis
millesimo nonagesimo, sexta
Indictione, regnante Henrico imperatore III,
regni ejus XXXIV, imperii autem VIII.
Hoc actum est IV idus aprilis Veronae</i>.
Ma, come dissi, non so io ora combinar
queste note. Non sarà originale quel diploma,
ma un abbozzo mal fatto, quantunque
a prima vista autentico a me paresse.
Presso Goffredo Malaterra <span class="fnote">[Malaterra, lib. 4, cap. 10.]</span>
truovasi così intricata la cronologia di
<i>Ruggieri conte</i> di Sicilia, ch'io non oso
dare per certo il tempo delle imprese da
lui narrate, messa in confronto con altri
storici. Racconta egli che di nuovo si
riaccese la guerra fra i di lui nipoti, cioè
fra <i>Ruggieri duca</i> di Puglia e <i>Boamondo</i>.
Accorse in aiuto del primo il conte, e
dopo due anni di discordia si riconciliarono.
Pare che l'Anonimo Barense <span class="fnote">[Anonymus Barensis, tom. 5 Rer. Ital.]</span>
metta il principio di tal rottura nell'anno
1088, con dire che Bari si accordò
con Boamondo; e, se ciò fosse, nell'anno
presente si sarebbono que' due principi
amicati. Soggiugne il Malaterra che nell'anno
<span class="pagenum" id="Page_446">[446]</span>
1089 esso conte Ruggieri <span class="fnote">[Malaterra, lib. 4 cap. 14.]</span>
passò alle terze nozze con <i>Adelaide</i>, nipote
di <i>Bonifazio</i> famosissimo marchese
d'Italia, cioè, come si crede, marchese
del Monferrato. Finalmente scrive che
nell'anno presente il popolo della città
di Neto si soggettò al di lui dominio: con
che niun luogo in Sicilia restò che non
riconoscesse la di lui signoria. Eresse
egli varii vescovati, fondò chiese e monisteri,
promosse in ogni parte il culto del
vero Dio, precedendo a tutti coll'esempio
della pietà. Restò nondimeno in Sicilia
una gran quantità di Saraceni, ai
quali fu permesso il vivere e credere secondo
la lor legge, purchè osservassero
la fedeltà dovuta al sovrano. Passò inoltre
il conte Ruggieri coll'armata navale
all'isola di Malta nel mese di luglio, e
mise l'assedio alla città. Ha creduto più
d'uno ch'egli s'impadronisse di quella
isola nell'anno presente, ma senza fondamento.
Tutto ciò che guadagnò Ruggieri
in tale spedizione, come narra Goffredo
Malaterra <span class="fnote">[Idem, ibid. cap. 16.]</span>, fu di liberar gli
schiavi cristiani, e di costrignere quei
Mori a pagargli tributi, e a far seco lega,
con obbligo di aiuto ne' bisogni. Secondo
i conti di Camillo Pellegrini <span class="fnote">[Camillus Peregrin., Hist. Princ. Langobard.]</span>, diede
fine alla sua vita verso il fine di questo
anno <i>Giordano I</i> principe di Capoa, lodato
non poco da Romoaldo Salernitano.
Ma di ciò parleremo all'anno seguente,
in cui forse si dee riferir la sua morte.
</p>

<hr />
</div>

<div class="chapter">
<h2 class="hidden" id="MXCI">MXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXCI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Urbano</span> II papa 4.</td>
  </tr>
  <tr>
    <td><span class="smcap">Arrigo</span> IV re 36, imperad. 8.</td>
  </tr>
</table>

<p>
Continuò l'<i>imperadore Arrigo</i> ostinatamente
per tutto il verno l'assedio, ovvero
il blocco di Mantova. Trovò egli
in fine il segreto di espugnare una così
forte ed importante città con adoperar
la potente mediazion dell'oro, e sovvertire
il cuore di que' cittadini. Contra
<span class="pagenum" id="Page_447">[447]</span>
d'essi perciò Donizone scaricò la sua
bile, chiamandoli traditori. Nè gli mancava
ragione, perciocchè provvedendoli
il <i>duca Guelfo</i> e la <i>contessa Matilda</i> di
mano in mano del bisognevole, avrebbono
potuto, volendo, sostener più anni
l'assedio, e mantener la promessa fatta
di non aderir mai ad Arrigo. Entrarono
dunque l'armi tedesche in quella città,
non già nel sabbato santo a dì 12 d'aprile,
come scrisse taluno, ma nel giorno
precedente, come si ricava dal suddetto
Donizone, che così parla <span class="fnote">[Donizo, in Vita Mathildis, lib. 2.]</span>:
</p>

<div class="poem">
<p><i>Nam qua nocte Deum Judas mercator Iesum</i></p>
<p><i>Tradidit, hac ipsa fuit haec urbs Mantua dicta</i></p>
<p><i>Tradita.</i></p>
</div>

<p>
Ebbe la guarnigion di Matilde tanto tempo
che potè, uscendo pel lago in barche,
salvar le persone e l'equipaggio. Il
cattolico vescovo <i>Ubaldo</i> se ne fuggì anch'egli,
ricoverandosi presso la medesima
contessa, rifugio allora di tutti i cattolici
italiani perseguitati. Arrigo dipoi
intronizzò nella chiesa di Mantova <i>Conone</i>,
cioè <i>Corrado</i> vescovo scismatico.
Stese inoltre le sue conquiste coll'impadronirsi
di tutte le terre di là dal Po,
dianzi ubbidienti alla suddetta contessa,
eccettochè di Piadena, patria nel secolo
decimoquinto di Bartolommeo detto il
Platina, scrittore celebre; e di Nogara,
oggidì terra del Veronese, che tennero
forte contra lo sforzo de' Tedeschi. Nella
state ancora avendo assediata la forte
terra di Manerbio, oggidì posta nel distretto
di Brescia, colla fame in fine la
costrinse alla resa. Dopo la presa di
Mantova, scrive il Sigonio <span class="fnote">[Sigon., de Regno Ital. lib. 9.]</span> che la città
di Ferrara, situata allora oltre Po, senza
aspettar la forza, si sottopose ad Arrigo.
Onde s'abbia egli tratta questa notizia
non l'ho scoperto finora. Certo è che
quella città si levò dalla divozione della
contessa Matilda, e a suo tempo vedremo
ch'essa valorosamente la ricuperò; e
perciò non è improbabile la sua ribellione
<span class="pagenum" id="Page_448">[448]</span>
in quest'anno, favorevole anno assai
ad Arrigo. Tenne <i>papa Urbano</i> un concilio
nell'anno presente in Benevento,
dove stabilì molti punti di disciplina ecclesiastica,
e confermò le censure contra
dell'antipapa Guiberto. Ma mentre egli
dimorava in quelle parti, essendo cresciuta
la baldanza degli scismatici per le
prosperità d'Arrigo, i Romani, che mutavano
facilmente vela ad ogni vento <span class="fnote">[Bertholdus Constantiens., in Chron.]</span>,
con frode s'impossessarono della torre
di Crescenzio, cioè di castello Sant'Angelo,
e venne anche loro in pensiero di
diroccarlo. Lasciarono, oltre a ciò, entrare
in Roma il suddetto antipapa, che
forse questa volta si credette di stabilir
ivi per sempre il suo trono, ma gli andò
fallita, siccome vedremo. Veggendo intanto
<i>Guelfo IV</i> duca di Baviera la cattiva
piega che aveano presa in Italia gli
interessi di <i>Guelfo V</i> suo figliuolo, e
della contessa <i>Matilde</i>, sua nuora, nel
mese d'agosto calò in Italia, e trattò di
pace verisimilmente per via di mediatori
coll'Augusto Arrigo, con condizione
che questi abbandonasse l'antipapa,
e riconoscesse Urbano II papa legittimo,
e restituisse tutti i beni ingiustamente
tolti ad esso duca Guelfo suo figliuolo e
agli altri aderenti tutti. Arrigo, insuperbito
della fortuna presente, rigettò ogni
proposizion di accordo, dimodochè il
duca se ne tornò in Alemagna; e contuttochè
molti di quelle contrade in questi
tempi si dichiarassero del partito di
Arrigo, pure Guelfo risvegliò molti altri
ancora contra di lui, e propose ancora
di creare un nuovo re: cosa che non ebbe
effetto per la pigrizia e malevolenza
d'alcuni.
</p>

<p>
Per attestato del medesimo Bertoldo,
terminò in quest'anno i suoi giorni <i>Adelaide
marchesana</i> di Susa e di Torino,
celebre principessa, e già suocera d'Arrigo.
Chi succedesse nella ricca eredità
de' suoi Stati, lo vedremo all'anno seguente.
Benchè il Pellegrini, siccome abbiam
detto, metta la morte di <i>Giordano I</i>
<span class="pagenum" id="Page_449">[449]</span>
principe di Capoa verso il fine dell'anno
precedente, affidato sull'autorità di Lupo
Protospata, essendo assai confusi i testi
di quello storico, non sembra assai sicura
la di lui asserzione, da che più chiaramente
Romoaldo Salernitano scrive che
<i>anno MXCI, Indictione XIV, mense februario,
Jordanus Capuae defunctus est anno
XIII principatus</i>. Quel che è certo,
dopo la morte di Giordano i Capuani si
ribellarono, e cacciarono fuor di città
<i>Riccardo II</i>, primogenito ed erede del defunto
principe, con tutti i Normanni. Dal
suddetto Bertoldo di Costanza è narrata
sotto quest'anno quella ribellione, sembrando
perciò che anch'egli differisca
all'anno presente la morte di Giordano.
Per attestato di Pietro Diacono <span class="fnote">[Pietrus Diacon., Chron. Casinen., lib. 4,
cap. 10.]</span>, si ritirò
Riccardo ad Aversa sua città con sua
madre <i>Gaitelgrima</i>, sorella di Gisolfo II
già principe di Salerno; ed implorato
l'aiuto di <i>Ruggieri duca di Puglia</i>, venuta
che fu la state, passò con un possente
esercito sotto Capoa, mettendo a ferro e
fuoco tutta la campagna. Seguita a dire
esso Pietro Diacono: <i>Et tamdiu eos expugnavit,
usquequo Capuani, necessitate coacti,
praedicto Richardo munitiones redderent,
eumque recipientes, sibi in principem
consecrarent</i>: quasichè in questo medesimo
anno Riccardo riacquistasse la signoria
di Capoa. Ma quel <i>tamdiu</i>, confrontato
colle storie di Lupo Protospata <span class="fnote">[Lupus Protospata, in Chron.]</span>
e di Romoaldo Salernitano <span class="fnote">[Romualdus Salernit., in Chron., tom. 6
Rer. Ital.]</span>, vuol
dire che Riccardo seguitò a far guerra
a' Capuani, finchè dopo gran tempo, cioè
nell'anno 1098, siccome vedremo, li ridusse
all'ubbidienza sua. Erasi anche
sollevata la città di Cosenza in Calabria
contra del duca Ruggieri <span class="fnote">[Gaufridus Malaterra, lib. 4, cap. 17.]</span>. Chiamò
questi in suo aiuto <i>Ruggieri conte</i> di Sicilia,
che vi accorse con un buon corpo
<span class="pagenum" id="Page_450">[450]</span>
di Saraceni e delle sue vecchie truppe.
Fu formato l'assedio, e v'intervenne col
duca anche <i>Boamondo</i> suo fratello. Operò
tanto colla sua destrezza il conte, che
que' cittadini finalmente si riconciliarono
col duca, il quale entrato nella città ordinò
tosto che nel colle superiore si piantasse
una fortezza, per impedir da lì innanzi
una simil prosunzione di quegli
abitanti. Il conte Ruggieri, che sempre
sapea pescare nelle disgrazie del duca
suo nipote, ottenne anche questa volta
da lui per guiderdone di questa fatica il
dominio nella metà di Palermo: il che ci
fa conoscere che Roberto Guiscardo in
conquistandola, tutta la ritenne in suo
potere, nè già ne diede la metà al fratello,
come pensò Leone ostiense. Migliorò
di poi sì fattamente Palermo per opera
del conte Ruggieri, che ne ricavava maggior
profitto possedendola solo per metà,
che quando interamente ne era signore
il duca. Veggasi ancora all'anno 1122,
dove si parla di questo. Se fossero ben
corrette le Note cronologiche di un documento
da me prodotto altrove <span class="fnote">[Antiquitat. Italic., Dissertat. XI.]</span>, noi
sapremmo dove in questi tempi dimorasse
la contessa Matilda. Nella copia a noi
conservata da Pellegrino Prisciani quella
carta si dice data <i>anno ab Incarnatione
Domini millesimo nonagesimo primo, die
mensis madii, Indictione XII, cum esset
domna Matilda, gratia Dei ducatrix et comitissa,
marchionis Bonifatii filia, in loco
sancti Cexarii</i>, cioè in San Cesario, distretto
di Modena. Ma quell'<i>Indictione XII</i>
non conviene all'anno presente. E trovandosi
allora colla contessa <i>Ugo vescovo</i>
di Mantova, e <i>Landolfo vescovo</i> di Ferrara,
questi due pastori, secondo l'Ughelli,
molto dopo il presente anno furono
promossi a quelle chiese. Però io nulla
so accertare del tempo in cui quella
carta fu scritta.
</p>

<p>
<span class="pagenum" id="Page_451">[451]</span>
</p>

<hr />
</div>

<div class="chapter">
<h2 class="hidden" id="MXCII">MXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MXCII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Urbano</span> II papa 5.</td>
  </tr>
  <tr>
    <td><span class="smcap">Arrigo</span> IV re 37, imperad. 9.</td>
  </tr>
</table>

<p>
Per quanto potè, seguitò l'<i>Augusto</i>
<i>Arrigo</i> a guastar le terre di <i>Guelfo V</i> duca
e della <i>contessa Matilda</i>. Ma non mancavano
spie alla contessa che di mano in
mano la avvertivano di tutti gli andamenti
d'Arrigo; e perciocchè ella seppe che
nel tempo del verno egli si trovava di là
dall'Adige, senza aver seco milizie, spedì
a quella volta mille de' suoi combattenti.
Gli andò per otto giorni deludendo
Arrigo, con ritirarsi or qua or là, tanto
che potè raunar le sue truppe; e ciò fatto,
andò ad assalire all'improvviso le
genti della contessa, che se ne stavano
sdraiate nella villa di Tricontai. Molti
furono presi, molti uccisi; gli altri si salvarono
col favor delle gambe. Donizone <span class="fnote">[Donizo, in Vit. Mathild., lib. 2, cap. 6.]</span>
attribuisce questo fatto a tradimento
di Ugo lor condottiere, con dire:
</p>

<div class="poem">
<p><i>Proditor emanso fuit Hugo nobilis alvo;</i></p>
<p><i>Hanc contra morem sed fecit proditionem,</i></p>
<p><i>Nam proba nobilitas non turpe scelus patrat umquam.</i></p>
</div>

<p>
Non ho io dissimulato nelle Antichità
estensi che tal taccia è data ad <i>Ugo</i>
figliuolo del <i>marchese Azzo II</i> estense,
dovendosi leggere e <i>Manso fuit Hugo</i>. La
capitale della provincia del Maine in Francia
è appellata <i>le Mans</i>. Perchè Ugo, siccome
di sopra osservammo, era stato
signore di quel principato, perciò era
chiamato <i>Ugo del Manso</i>. Doveva egli militare
in favore del duca <i>Guelfo V</i> figliuolo
di un suo fratello; e se veramente egli
fosse reo di questo, e senza scusa, io nol
so dire. Ma se fu, non è da maravigliarsene,
dacchè abbiam già veduto come
questo principe in altre sue azioni degenerò
dalla virtù dei suoi maggiori. Giunta
che fu la state, Arrigo colla sua armata
essendo venuto di qua dal Po, cominciò
la guerra contra le fortezze della
<span class="pagenum" id="Page_452">[452]</span>
contessa Matilda, situate nelle montagne
del Modenese, saccheggiando e incendiando
tutte queste contrade <span class="fnote">[Berthold. Constantiensis, in Chron.]</span>. Prese
Monte Morello verso Savignano presso
il Panaro, siccome ancora Monte Alfredo;
indi mise l'assedio a Monte Bello,
oggidì Montevìo, allora del contado di
Modena, e oggidì del Bolognese. Era forte
quel castello, bravi i suoi difensori.
L'antipapa Clemente venne in persona
per abboccarsi coll'imperadore, e visitar
quell'assedio. Intanto perchè andavano
male gli affari della contessa, i suoi baroni
e cortigiani cominciarono vivamente
ad esortarla alla pace, con supporle
che anche Arrigo ne fosse voglioso. Tanto
la tempestarono, che si contentò di
farne la proposizione in una dieta, tenuta
per questo nella rocca di Carpineta
ad una radunanza di teologi. <i>Eriberto
vescovo</i> cattolico di Reggio colla maggior
parte furono di sentimento che la contessa
dovesse cedere al tempo, e pacificarsi
con Arrigo, ma non già per darsi
all'antipapa. Ciò sarebbe forse succeduto,
se non si fosse alzato Giovanni, probabilmente
abbate del monistero di Canossa,
il quale tanto perorò contra di un
tale aggiustamento con dare speranza
alla contessa di qualche vicino soccorso
dal cielo, che Matilda non volle più sentirne
parlare, risoluta piuttosto di morire
che di far patti con Arrigo nemico
della Chiesa. Spese intanto esso imperadore
tutta la state sotto Monte Bello <span class="fnote">[Donizo, Vit. Mathild., lib. 2, cap. 6.]</span>
senza frutto alcuno: sì gagliarda fu la
difesa della guarnigion di Matilda. Restò
incendiata una torre, ossia altra macchina
militare degli assedianti, ed ucciso anche
un figliuolo d'esso Arrigo, di cui
niuna menzione fanno gli altri storici.
Verisimilmente era suo bastardo. Portato
il di lui cadavero a Verona, gli fu
fabbricato un superbo sepolcro. Pertanto
veggendo Arrigo ch'egli avea che fare
con una fortezza inespugnabile, sciolse
l'assedio, e si ritirò a Reggio, dove si
<span class="pagenum" id="Page_453">[453]</span>
fermò alquanti giorni. Poscia nel mese
d'ottobre, fingendo di passare a Parma,
voltò indietro, e andò a San Paolo, per
vedere se potea sorprendere l'importante
rocca di Canossa, dove nell'anno 1077
abbiam veduto che brutta figura egli avea
fatto. Spedì colà immantinente la contessa
un buon rinforzo, ed ella si ritirò
in Bibianello. Essendo insorta una folta
nebbia, allorchè i nemici s'accostarono
a Canossa, la gente della contessa fu con
esso loro alle mani, e le riuscì di prendere
la bandiera imperiale, caduta di
pugno al figliuolo del <i>marchese Oberto</i>.
Chiarito Arrigo che gittava i suoi passi,
marciò al piano, e poi si condusse di là
dal Po. Ogni dì s'andava sminuendo la
sua armata; e però anche la contessa
passò oltre Po, e prima che terminasse
l'anno, ricuperò alquante delle sue
terre perdute, e fra le altre la torre di
Governolo e Rivalta. Per quanto scrive
Bertoldo da Costanza, <i>papa Urbano</i> celebrò
il santo Natale dell'anno presente
fuori di Roma, in vicinanza nondimeno
d'essa città, per non aver potuto aver
l'ingresso nella basilica di san Pietro;
perciocchè presso alla medesima s'era
incastellato, cioè ben fortificato l'antipapa
Guiberto. Per le memorie che rapporta
il cardinal Baronio, apparisce, aver
esso pontefice fatto nel presente anno un
viaggio a Salerno, dove nel dì 14 di settembre
confermò i suoi privilegii a <i>Pietro
abbate</i> dell'insigne monistero della Cava.
</p>

<p>
Accennai di sopra la morte di Adelaide
marchesana di Susa e di Torino.
Conviene ora aggiugnere ciò che il suddetto
Bertoldo autore contemporaneo
scrive intorno alla di lei eredità. <i>In Longobardia</i>,
dice egli, <i>Conradus filius Henrici
regis, bona Adelheidae Taurinensis
comitissa invasit, quae ejusdem comitissae
nepos, filius Federici comitis habere debuit</i>.
E dopo aver detto che questo <i>Federigo
conte</i> assaissimo risplendeva per la
sua pietà e pel suo costante attaccamento
in questi torbidi tempi al partito pontificio,
ed aver egli avuto per suoi genitori
<span class="pagenum" id="Page_454">[454]</span>
Lodovico conte e Sofia zia materna della
contessa Matilda, ed essere mancato di
vita nella festa di san Pietro dell'anno
precedente, soggiugne: <i>Hujus ergo filium
ex nepte dominae Adelheidae susceptum,
Henricus rex cum filio</i> (Corrado) <i>exheredare
proposuit; terramque ejus hostiliter
invadendo, ac circumquaque devastando,
fructuariensi monasterio multa mala intulit</i>.
Di qui pertanto nasce un gruppo assai
difficile nella storia genealogica della real
casa di Savoia, e non sufficientemente
sciolto dal Guichenon: laonde è da aspettare
qualche altro più sperto scrittore, il
quale più esattamente ricerchi e in maggior
lume metta i fatti di que' principi
che da tanti secoli in qua con gloriosa
successione illustrano l'Italia. Per le notizie
prodotte dall'Ughelli <span class="fnote">[Ughellius, Ital. Sacr., tom. 3 in Archiepisc.
Pisan.]</span>, si scorge
che in quest'anno, mentre <i>papa Urbano</i>
dimorava in Anagni, ad istanza della contessa
Matilda, eresse in arcivescovato la
nobil chiesa di Pisa, in maniera che <i>Daiberto</i>,
già vescovo di quella città, fu il primo
arcivescovo della medesima, e a lui
furono sottoposti i vescovati della Corsica.
Di ciò tornerà occasion di parlare
all'anno 1118. Avea già concertato l'Augusto
Arrigo un abboccamento con <i>Ladislao
re</i> d'Ungheria <span class="fnote">[Berihold. Constantiensis, in Chron.]</span>, e già erano vicini
ad incontrarsi verso il Natale del Signore,
quando <i>Guelfo IV</i>, duca di Baviera,
sopraggiungendo con varie squadre d'armati
interruppe il loro congresso, e fece
tornare vergognosamente indietro Arrigo.
Scrive Lupo Protospata <span class="fnote">[Lupus Protospata, in Chron.]</span> che nell'anno
presente per essersi ribellato il popolo
della città d'Oria a <i>Boamondo</i> loro signore,
questi coll'aiuto de' circonvicini amici
mise l'assedio a quella città. Tanto ardire
nondimeno e forza ebbero gli Orietani,
che il cacciarono di là, e gli presero
l'equipaggio e le bandiere. A <i>Ruggieri
conte</i> di Sicilia la morte rapì in questo
<span class="pagenum" id="Page_455">[455]</span>
anno <i>Giordano</i> suo figliuolo bastardo <span class="fnote">[Gaufridus Malaterra, lib. 4, cap. 18.]</span>,
giovine di gran valore, che si credeva
destinato alla succession del padre, giacchè
egli altro figliuolo non avea allora
che questo. Ne fu inconsolabile Ruggieri.
Ma volle Dio asciugargli le lagrime con
dargli nel presente anno un figliuolo legittimo,
a lui partorito da <i>Adelaide</i> sua seconda
moglie. Essendosi anche ribellata
la città di Peutarga, o Pentarga, che dianzi
era sottoposta a Giordano, Ruggieri colla
forza la ridusse alla sua ubbidienza: il
che costò la vita agli autori di quella
sollevazione. Perchè poi l'Augusto Arrigo
dominava nella città di Reggio di Lombardia,
quivi ancora veniva riconosciuta
l'autorità dell'antipapa Guiberto. Resta
tuttavia una sua bolla, da me data alla
luce <span class="fnote">[Antiquit. Italic., Dissert. XXI.]</span>, in favore dei canonici reggiani,
colle seguenti note: <i>Datum apud Cesenam
per manum Berneri vice Petri cancellarii,
anno dominicae Incarnationis MXCII, Indictione
XV, anno autem pontificatus domni
Clementis tertii papae VIIII, idibus junii.</i>
</p>

<hr />
</div>

<div class="chapter">
<h2 class="hidden" id="MXCIII">MXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Urbano</span> II papa 6.</td>
  </tr>
  <tr>
    <td><span class="smcap">Arrigo</span> IV re 38, imperad. 10.</td>
  </tr>
  <tr>
    <td><span class="smcap">Corrado</span> II re d'Italia 1.</td>
  </tr>
</table>

<p>
Un gran colpo venne fatto in questo
anno ai difensori della parte pontificia, e
principalmente, per quanto si può sospettare,
v'ebbe mano la <i>contessa Matilda</i>.
Cioè riuscì loro d'indurre <i>Corrado</i>, primogenito
dell'<i>Augusto Arrigo</i>, a ribellarsi contra
del padre: il che succedette all'anno
presente, per testimonianza di varii storici <span class="fnote">[Berthold. Constantiensis, in Chron. Sigebertus,
in Chron. Dodechinus, in Chron.]</span>,
e non già più tardi, come volle
Donizone. Gran colpo, dissi, di politica
sì, ma che non si può leggere senza qualche
orrore, sapendo noi che i figliuoli
possono bensì, per non consentire col
padre nell'iniquità, separarsi da lui, ma
non potersi eglino dispensare dall'onorarlo.
<span class="pagenum" id="Page_456">[456]</span>
Se poi deggia essere loro permesso
di levar gli Stati a chi li generò, e d'impugnar
l'armi contra di lui, lascerò io
che altri ne giudichi. I motivi che fecero
rivoltar questo giovane principe contra
del padre si veggono riferiti da Dodechino,
e son così orridi, che si ha della pena
a crederli veri <span class="fnote">[Berthold. Constantiensis, in Chron. Sigebertus,
in Chron. Dodechinus, in Chron.]</span>. Cioè avendo Arrigo
conceputo odio e sprezzo di <i>Adelaide</i>
(chiamata <i>Prassede</i> da altri) sua moglie,
la mise in prigione, diede licenza a molti
d'usarle violenza, ed esortò anche il
figliuolo Corrado a fare lo stesso. Perchè
questi ricusò di commettere questo nefando
eccesso, cominciò Arrigo a dire che
egli non era suo figliuolo, ma bensì di
un certo principe di Suevia, a cui portava
somiglianti le fattezze. Ora che Adelaide
fosse maltrattata dall'Augusto consorte,
non si può controvertere. Ella stessa in
due concilii accusò il marito delle violenze
a lei fatte. Altresì è fuor di dubbio
che Corrado fu principe umile, modesto
e pieno di tutta bontà, accordandosi tutti
gli scrittori a confessarlo tale; e si può
credere ch'egli fosse anche mal soddisfatto
del padre. Quando sia vero che Arrigo
gli proponesse il suddetto misfatto, si
meriterebbe bene un padre tale che il
dichiarassimo eziandio pazzo e furioso.
Comunque sia, trovavasi Corrado col
padre in Italia, e, siccome già dicemmo,
era corso in Piemonte a mettersi in possesso
degli Stati della contessa <i>Adelaide</i>
avola sua. Si servì di questa congiuntura
la contessa Matilda, o alcuno de' suoi
partigiani per guadagnarlo, con esibirgli
di farlo re d'Italia. Un grande incanto ai
figliuoli di Adamo è la vista d'una corona.
Ma non andò sì segreto il maneggio,
che non ne venisse qualche sospetto ad
Arrigo suo padre. Perciò, furbescamente
chiamato a sè il figliuolo, il mise in prigione.
Si sa ch'egli ebbe maniera di fuggirsene,
e di ricoverarsi presso la contessa
Matilda, la quale l'inviò a papa
Urbano per ottener l'assoluzione della
<span class="pagenum" id="Page_457">[457]</span>
scomunica: il che gli fu ben facile. Fece
gran rumore dappertutto, ma specialmente
in Lombardia, questo ritirarsi da
Arrigo un figliuolo ornato di sì belle
doti; ed essendosi ancora sparse le sopra
accennate voci contra d'esso imperadore,
stomacati non pochi abbracciarono il
partito de' cattolici. Quel che più importa,
le città di Milano, Cremona, Lodi e
Piacenza, abbandonato Arrigo, fecero
contra di lui una lega per venti anni avvenire
col <i>duca Guelfo</i> e colla <i>contessa
Matilda</i> sua moglie: il che diede un gran
tracollo agli interessi e all'estimazione
d'esso Augusto. Abbiam già veduto che
Milano, Lodi e Pavia aveano presa qualche
forma di repubblica, ossia di città
libera, governata da' suoi cittadini, e non
più dai ministri imperiali. Vo io credendo
che maggiormente quelle città in tempi
sì sconcerti stabilissero il proprio governo,
e cominciassero a reggersi co' proprii
uffiziali, riconoscendo nondimeno la sovrana
autorità di chi era re d'Italia.
L'esempio d'esse a poco a poco indusse
dipoi l'altre città d'Italia a mettersi in
libertà.
</p>

<p>
Fu poi mandato <i>Corrado</i> a Milano,
dove per le mani d'<i>Anselmo vescovo</i> cattolico
di quella città ricevette la corona
del regno d'Italia tanto in Monza, quanto
nella basilica milanese di santo Ambrosio.
Ne fa menzione anche Landolfo
iuniore <span class="fnote">[Landulf. Junior, Hist. Mediolan., cap. 1,
tom. 5 Rer. Ital.]</span>, cognominato da san Paolo,
storico milanese di questi tempi, della cui
Storia cominceremo a valerci, con iscrivere:
<i>Cono quoque rex</i> (Conone e Corrado,
torno io qui a ripeterlo, è lo stesso
nome) <i>qui dum pater ejus Henricus viveret,
per contractationem Mathildis comitissae,
et officium hujus Anselmi de Rode
fuit coronatus Modoetiae, et in ecclesia
sancti Ambrosii regali more</i>. Scrive ancora
Bertoldo da Costanza <span class="fnote">[Bertholdus Constantiensis, in Chron.]</span> che questa
coronazione si fece <i>annuente Welphone
duce Italiae, et Mathilda ejus carissima
<span class="pagenum" id="Page_458">[458]</span>
conjuge</i>. Appresso egli soggiugne che
<i>Guelfo IV</i> duca di Baviera, padre d'esso
Guelfo V, poco dappoi venne in Italia a
visitar questo re novello, e ad offerirsi
suo fedele aderente insieme col figliuolo.
Per questo inaspettato accidente restò sì
depresso e sbalordito l'imperadore Arrigo,
che si ritirò in una fortezza, e quivi
gran tempo si trattenne come persona
privata e senza la dignità regale. Anzi
fama corse, esser egli stato preso da tanta
afflizione, che si volle dar la morte, e
l'avrebbe fatto, se i suoi non l'avessero
impedito. Ma in quest'anno terminò i
suoi giorni il suddetto <i>Anselmo III</i> arcivescovo
di Milano; e perciocchè in questi
tempi le fazioni contrarie facilmente
faceano gl'interpreti de' gabinetti del cielo,
probabilmente gli scismatici dovettero
attribuire ai giudizii di Dio la di lui morte,
per aver sostenuto la ribellion d'un
figliuolo contra del padre. Ma ricordar
non occorre quanta sia, se non sempre,
almen bene spesso, la nostra temerità, allorchè
vogliam mettere mano ne' consigli
dell'Altissimo, e immaginar cagioni
soprannaturali degli avvenimenti naturali.
Ebbe Anselmo per successore <i>Arnolfo</i>
nobile milanese dalla Porta Orientale,
il quale non pare credibile, come
alcuni hanno scritto, che prendesse la
investitura dall'Augusto Arrigo, perchè
Milano allora seguitava la parte del romano
pontefice e del re Corrado. Che
egli nondimeno avesse delle opposizioni,
si può dedurre dall'esser egli stato solamente
nell'anno 1095 consecrato. Si
dee anche avvertire per gloria dell'Italia
che in quest'anno <i>santo Anselmo</i>, grande
splendore del monachismo, fu creato arcivescovo
di Cantorberì, e primate della
Inghilterra. Nato nella città di Aosta, abbracciò
nel monistero di Becco in Normandia
la vita monastica, fu creato abbate,
e poi contra sua volontà dal <i>re
Guglielmo II</i> alzato al primo seggio della
Chiesa inglese. Provò egli dipoi delle
gravissime vessazioni che servirono ad
accrescere la di lui gloria in terra, e più
<span class="pagenum" id="Page_459">[459]</span>
nel cielo. <i>Ruggieri duca</i> di Puglia, che avea
preso per moglie <i>Adelaide</i> figliuola di
<i>Roberto conte</i> di Fiandra, e nipote di Filippo
re di Francia, s'infermò gravemente
in quest'anno, talmente che si sparse nuova
ch'era mancato di vita <span class="fnote">[Gaufrid. Malaterra, lib. 3, cap. 15.]</span>. Sollevaronsi
dunque contra i di lui Stati e figliuoli,
non solamente <i>Boamondo</i> suo fratello,
ma ancora altri baroni vassalli suoi. Riavutosi
egli da quella malattia, Boamondo
si riconciliò tosto con lui; ma Guglielmo
di Grantmaniol stando pertinace nella
ribellione, obbligò il duca risanato a procedere
coll'armi contra di lui. Colle milizie
del nipote unì anche <i>Ruggieri conte</i>
di Sicilia un buon nerbo di soldati, coi
quali fu ridotto Guglielmo a fuggirsene a
Costantinopoli colla perdita di tutti i suoi
Stati. La maggior parte nondimeno ne
riebbe egli dopo qualche tempo dalla clemenza
del duca. Prosperò non poco in
quest'anno la fede cattolica, non solamente
in Italia, ma anche in Germania.
Lo stesso papa Urbano potè celebrare in
Roma (non so in qual chiesa) con solennità
la festa del Natale, quantunque in
quella città tuttavia dimorassero non pochi
seguaci dell'antipapa. Il saggio pontefice,
che abborriva di adoperare il rimedio
dell'arme per cacciarli, piuttosto
volle sofferirli, che inquietare il popolo;
e tanto più perchè castello Sant'Angelo,
oltre ad altri siti, restava tuttavia in potere
di Guiberto, che vi teneva buona
guarnigione. Intanto esso Guiberto dimorava
con Arrigo in Verona, fingendosi
prontissimo a rinunziare il preteso suo
papato, se in altra maniera non si potea
dar la pace alla Chiesa. Ho io prodotto,
ma colle note cronologiche poco esatte,
una donazione fatta in quest'anno da
esso Arrigo <span class="fnote">[Antiquit. Italic., Dissert. LXVII.]</span>, dimorante in Mantova,
a <i>Conone</i> ossia <i>Corrado</i> vescovo di quella
città.
</p>

<p>
<span class="pagenum" id="Page_460">[460]</span>
</p>

<hr />
</div>

<div class="chapter">
<h2 class="hidden" id="MXCIV">MXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Urbano</span> II papa 7.</td>
  </tr>
  <tr>
    <td><span class="smcap">Arrigo</span> IV re 39, imperad. 11.</td>
  </tr>
  <tr>
    <td><span class="smcap">Corrado</span> II re d'Italia 2.</td>
  </tr>
</table>

<p>
Il solo Sigeberto è quello <span class="fnote">[Sigebertus, in Chron.]</span> che accenna
una scorsa data in quest'anno dall'<i>imperadore
Arrigo</i> nella Gallia, cioè nella
Borgogna o Lorena. Servì il suo allontanamento
dall'Italia a far crescere
smisuratamente la parte pontificia in queste
parti, di maniera che moltissime fortezze
si ribellarono, e presero l'armi contra
di lui. Profittonne anche <i>papa Urbano</i>.
Da Bertoldo di Costanza <span class="fnote">[Berthold. Constantiensis, in Chron.]</span> e da una
lettera di Goffredo abbate vindocinense,
cioè di Vandomo, ci vien confermato <span class="fnote">[Goffrid. Vindocinensis, lib. 1, Epist. 8.]</span>
che in questi tempi l'antipapa teneva tuttavia
guarnigione nel palazzo del Laterano,
ed era inoltre padrone di castello
Sant'Angelo e della basilica vaticana.
Abitava all'incontro quasi privatamente
papa Urbano nella casa di Giovanni Frangipane,
nobile romano, la quale dovea
aver sembianza di fortezza. Quindici dì
prima di Pasqua venne a trovarlo Ferruccio,
lasciato dal suddetto Guiberto
per custode d'esso palazzo lateranense,
offerendo di dargli quel riguardevol edifizio,
purchè gli fosse pagata una buona
somma di danari. Era vota la borsa pontificia,
e perciò Urbano si raccomandò ai
vescovi e cardinali, che poco gli diedero,
perchè poveri anche essi a cagion della
persecuzione e de' malanni correnti. Trovossi
per accidente in Roma il suddetto
Goffredo abbate vindocinense, e questi
ciò udito, vendè tosto i suoi muli e cavalli,
e contribuì tutto quanto l'oro e
l'argento che avea; e con ciò si ultimò
il mercato con Ferruccio, ed Urbano entrò
in possesso della torre e del <i>palazzo
lateranense</i>. Col nome di questa <i>torre</i>
pensa il padre Pagi <span class="fnote">[Pagius, Crit. ad Annal. Baron.]</span> disegnato castello
<span class="pagenum" id="Page_461">[461]</span>
Sant'Angelo. Io non ne son persuaso.
Esso abbate Goffredo nella lettera seguente <span class="fnote">[Goffrid., lib. 1, Epist. 9.]</span>
si pregia di aver tolto a Guiberto
<i>lateranense palatium</i>, senza parlar più
della torre. Se gli avesse anche tolto castello
Sant'Angelo, siccome fortezza di
maggior conseguenza, non l'avrebbe egli
taciuto. E Bertoldo Costanziense chiaramente
asserisce che Guiberto ne era padrone,
e che i suoi impedivano il passare
per ponte Sant'Angelo. Ma che vo io cercando
conghietture? Il suddetto Bertoldo
attesta che anche nell'anno 1097 Guiberto
tenea presidio in quel castello. Dimorava
tuttavia in Roma il pontefice romano
nel dì 29 di giugno, in cui confermò
i privilegii della badia di Montebello
sul Pavese, con bolla data <span class="fnote">[Campi, Istor. di Piacenza, tom. 1 in Append.]</span> <i>Romae
III kalendas julii, anno Domini millesimo
nonagesimo quarto, Indictione secunda,
pontificatus domni Urbani II septimo</i>. Abbiamo
da Donizone <span class="fnote">[Donizo, lib. 2, cap. 8.]</span> che, per consiglio
della contessa Matilda, esso pontefice determinò
di venire in Lombardia, per maggiormente
fortificare il partito dei cattolici,
e sradicare la gramigna guibertina.
Perciò verso il fine dell'anno, per attestato
di Bertoldo <span class="fnote">[Berthold. Constantiensis, in Chron.]</span>, celebrò il santo Natale
in Toscana, dove fu ad accoglierlo
con tutta divozione la contessa Matilda.
Se rimase Arrigo sommamente sconcertato
per la fuga e ribellione del figliuolo
<i>Corrado</i> nell'anno precedente, restò egli
in questo anche oltremodo svergognato
per la fuga della <i>regina Adelaide</i>, ossia
<i>Prassede</i>, sua moglie. La teneva egli imprigionata
in Verona <span class="fnote">[Donizo, lib. 2, cap. 8. Berthold. Constantiensis,
in Chron. Annalista Saxo.]</span>, ed avendo essa
trovato modo di far sapere le sue miserie
alla suddetta contessa Matilda, con
raccomandarsi a lei, seppe la contessa
così ben menare un segreto trattato, che
nel verno di quest'anno la fece fuggir
dalle carceri. Rifugiossi ella presso il
<i>duca Guelfo V</i>, il quale colla consorte
<span class="pagenum" id="Page_462">[462]</span>
Matilda le fece un trattamento da pari
sua; ed allora fu che essa regina diede
fuoco a tutte le iniquità e crudeltà commesse
contra di lei dal bestiale marito, il
cui discredito certamente dovette andar
crescendo alla pubblicazione di fatti sì
enormi. Essendosi poi tenuto un gran
concilio di cattolici tedeschi nella città di
Costanza da <i>Gebeardo vescovo</i>, fece la regina
suddetta esporre in quella sacra adunanza
le sue querele, che mossero a sdegno
e compassione chiunque la udì. Intanto
in Germania <i>Guelfo IV</i> duca di
Baviera conchiuse una pace e lega per
tutta la Suevia, Francia teutonica, Alsazia
e Baviera, sino ai confini dell'Ungheria:
contrade tutte parziali al vero romano
pontefice. Scrive sotto quest'anno
il Dandolo <span class="fnote">[Dandul., in Chron, tom. 12 Rer. Ital.]</span>, che trovandosi l'imperadore
Arrigo in Trivigi, <i>Vitale Faledro</i> doge
di Venezia gli spedì tre suoi legati,
che il trovarono molto favorevole agli
interessi de' Veneziani. In segno di che
non solamente egli rinnovò i patti antichi
col popolo di Venezia, ma ancora alzò
dal sacro fonte una figliuola del doge.
Scoprissi ancora in Venezia il sacro corpo
di San Marco evangelista, essendo
gran tempo che s'era smarrita la memoria
del sito in cui era seppellito; e di
nuovo fu posto in luogo, oggidì affatto
ignoto, nella di lui basilica: che così allora
si costumava per timore de' ladri pii
delle sacre reliquie, che per più secoli
non lasciarono riposar le ossa sacre dei
santi. Andò anche Arrigo Augusto per
sua divozione a visitare in Venezia la basilica
suddetta, e dopo aver girata la città,
ne commendò molto il sito e il governo,
e concedute esenzioni a varii monisteri,
se ne tornò in terra ferma. Potrebbe
nondimeno essere che prima di questo
anno, e in tempo di maggior felicità,
Arrigo visitasse Venezia. Abbiamo anche
un privilegio fatto in questo medesimo
anno dal soprallodato doge <i>Vitale</i> al popolo
di Loreo, castello fabbricato e ben
fortificato dallo stesso doge.
</p>

<p>
<span class="pagenum" id="Page_463">[463]</span>
</p>

<hr />
</div>

<div class="chapter">
<h2 class="hidden" id="MXCV">MXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Urbano</span> II papa 8.</td>
  </tr>
  <tr>
    <td><span class="smcap">Arrigo</span> IV re 40, imperad. 12.</td>
  </tr>
  <tr>
    <td><span class="smcap">Corrado</span> II re d'Italia 3.</td>
  </tr>
</table>

<p>
Passò dalla Toscana nel febbraio dell'anno
presente in Lombardia il buon
<i>papa Urbano</i>, e circa il primo dì di marzo
celebrò un insigne concilio nella città di
Piacenza <span class="fnote">[Labbe, Concil., tom. 10.]</span>, dove intervennero dugento
vescovi dell'Italia, Borgogna, Francia,
Alemagna, Baviera, e d'altre provincie, e
quasi quattro mila cherici, con più di trenta
mila laici. Sì grande fu il concorso, che
non essendovi basilica capace di tanta
gente, bisognò tener quella sacra assemblea
in piena campagna. Colà comparve
la sfortunata regina <i>Adelaide</i>, e si lamentò
delle infamie che le avea fatto sofferire
l'indegno suo consorte Arrigo. Non
avendo ella acconsentito a tali scelleratezze,
fu disobbligata dal farne penitenza.
Quivi ancora furono stabiliti varii decreti
riguardanti la disciplina ecclesiastica, che
avea patito di molto in questi sì burrascosi
tempi; e solennemente fu rinnovata
la scomunica contra dell'antipapa e
de' suoi aderenti. Vi comparvero ancora
i legati di <i>Alessio Comneno</i> imperadore
dei Greci, con esporre le di lui calde preghiere
ed istanze per ottener soccorso
contra de' Turchi e d'altri infedeli, che
già aveano occupata la maggior parte dell'imperio
d'Oriente, e colle loro scorrerie
si faceano vedere sotto le mura di
Costantinopoli. Però papa Urbano ivi cominciò
a predicar la crociata <span class="fnote">[Berthold. Constantiensis, in Chron.]</span>, e molti
vi furono che con giuramento s'impegnarono
al viaggio di oltremare, per militar
contro degl'infedeli. Fu in tal congiuntura
consecrato <i>Arnolfo arcivescovo</i>
di Milano, alla cui elezione tanto tempo
prima s'era opposto il legato apostolico.
Nel dì 11 di aprile passò il papa a Cremona,
e venutogli incontro il giovane <i>re
Corrado</i>, umilmente tenne la staffa al pontefice
<span class="pagenum" id="Page_464">[464]</span>
e l'addestrò. Gli prestò inoltre giuramento
di fedeltà, cioè di conservargli
la vita, le membra e il pontificato romano.
Urbano, all'incontro, il ricevette per
figliuolo della santa romana Chiesa, con
promettergli ogni aiuto e favore per fargli
conseguire il regno e la corona imperiale,
purchè anch'egli rinunziasse alla
pretension delle investiture ecclesiastiche.
Inviossi dipoi il papa per mare in Provenza,
e venuto a Valenza, di là spedì le
lettere circolari per invitare i prelati ad
un concilio da tenersi in Chiaramonte
nell'ottava di san Martino, oppur ne' giorni
seguenti. Fu infatti celebrato quel concilio <span class="fnote">[Labbe, Concilior., tom. 10.]</span>
al tempo destinato, coll'intervento
di tredici arcivescovi e dugento e
cinque fra vescovi ed abbati, benchè altri
ne contino fin quattrocento. Molti regolamenti
si fecero ivi per la disciplina della
Chiesa. L'atto nondimeno più famoso
di quella insigne assemblea fu la proposizione
fatta di nuovo con più fervore
dallo zelantissimo papa per la crociata,
cioè di un armamento per liberar Gerusalemme
dalle mani degl'infedeli. Così
celebre è questo avvenimento, così ampiamente
trattato da varii scrittori antichi
e moderni, che a me basterà di solamente
darne un lieve abbozzo per la concatenazione
di questa istoria. A sì celebre
movimento era già preceduta la predicazione
di Pietro romito franzese <span class="fnote">[Guillelm. Tyr., Hist., lib. 1, cap. 11. Bernardus,
Thesaur., cap. 6, tom. 7 Rer. Ital.]</span>,
il quale, dopo essere stato a visitare i luoghi
santi di Palestina, rapportò in Occidente
la persecuzion fatta dai Musulmani
a' poveri Cristiani in quelle contrade, e
come restassero profanate le memorie
della nostra redenzione. Portò egli lettere
compassionevoli di quel patriarca Simeone
al papa e a' principi dell'Occidente;
poi per l'Italia, Francia e Germania
andò predicando e movendo grandi e piccoli
a portar la guerra in Oriente. Questo
fu il precursore di papa Urbano, ma
potè più di lunga mano l'esortazione
<span class="pagenum" id="Page_465">[465]</span>
infocata d'un capo visibile della Chiesa di
Dio per commuovere e principi e popoli
a quell'impresa. Adunque corse a gara
gran moltitudine di gente dopo il concilio
a prendere la croce e ad impegnarsi
per la spedizione d'Oriente; nè altro si
udiva dappertutto che questa voce: <i>Dio
lo vuole, Dio lo vuole</i>. Nè tanta commozion
di popoli nacque dalla sola lor divozione;
v'intervenne anche un piissimo interesse.
Erano allora tuttavia in uso i canoni
penitenziali; ad ogni peccato era
destinata la sua penitenza; e queste penitenze
si stendevano bene spesso ad anni
e a centinaia d'anni, a misura della
quantità e qualità dei reati. Ora il pontefice,
per animar tutti a prendere la croce,
concedette indulgenza plenaria (cosa allora
rarissima) di tutte le suddette pene
canoniche a chiunque pentito e confessato
imprendesse le fatiche di un sì lungo
e scabroso viaggio a Gerusalemme. Però
non è da stupire se allora sì grande fu
il concorso di ecclesiastici e laici alla
guerra sacra, e se anche tanti principi si
infiammarono di zelo per condurre a fine
così glorioso disegno. Più di cento
mila persone presero allora la croce, e fra
questi moltissimi monaci ancora, che con
sì bella congiuntura si misero in libertà.
</p>

<p>
Succedette in quest'anno un grave
sconcerto in Italia, a noi narrato da Bertoldo
da Costanza con queste parole <span class="fnote">[Bertholdus Constantiensis, in Chron.]</span>:
<i>Welpho filius Welphonis ducis Bajoariae,
a conjugio dominae Mathildis se penitus
sequestravit, asserens illam a se omnino
immunem permansisse: quod ipsa in perpetuum
reticuisset, si non ipse prior illud
satis inconsiderate publicasset</i>. Ho io cercato
altrove <span class="fnote">[Antichità Estensi, P. I, cap. 4.]</span> i motivi di tal separazione,
e mi è sembrato di poter dire che
non ispontaneamente nè per sua balordaggine
si ritirò <i>Guelfo V</i> dalla contessa
Matilda nell'anno presente, ma sì bene
per disgusti a lui dati dalla contessa medesima.
Finchè ella ebbe bisogno di lui
nelle turbolenze passate, non gli fu scarsa
<span class="pagenum" id="Page_466">[466]</span>
di segni di vero amore e stima, tuttochè
fra loro non passasse commercio
carnale, o perchè ella nol voleva, o perchè
con questo patto l'aveva egli sposata.
Ma dacchè ella vide depresso in
Italia Arrigo IV, cominciò a rincrescerle
di aver un compagno nel comando, e
però seppe indurre il marito a separarsi
da lei. Forse anche si scoprì solamente
allora che Matilda nell'anno 1077 avea
fatta una donazione solenne di tutto il
suo patrimonio alla Chiesa romana; laonde
trovandosi Guelfo da tutte le parti
burlato per aver presa una ch'era solamente
moglie di nome, ed anche senza
speranza di godere della di lei eredità,
disgustatissimo da lei si congedò. E che
nel contratto del di lui matrimonio colla
contessa seguisse qualche patto di tal
successione, si può raccogliere dal sapere
che <i>Guelfo IV</i> duca di Baviera suo
padre, udito questo divorzio, volò in
Italia tutto ardente di sdegno, e per
quanto facesse, non gli riuscì di riconciliar
questi due coniugati; nè potendo
egli digerir l'inganno fatto alla sua casa
dalla contessa, dopo essere per tanti anni
stato il principal sostegno della parte
cattolica, si gettò nel partito allora fallito
dell'imperadore Arrigo. Questa sua risoluzione
e lo sdegno da lui mostrato
fanno abbastanza intendere che un gran
torto gli doveva aver fatto Matilda. <i>Unde</i>
(soggiugne esso Bertoldo) <i>pater ipsius</i>
(cioè Guelfo IV) <i>in Longobardiam nimis
irato animo pervenit, et frustra diu multumque
pro hujusmodi reconciliatione laboravit.
Ipsum etiam Henricum sibi in adjutorium
adscivit contra dominam Macthildam,
ut ipsam bona sua filio ejus dare
compelleret, quamvis nondum illam in
maritali opere cognosceret</i>. È un sogno
del Fiorentini il farsi a credere che il
vecchio Guelfo prima del divorzio del
figliuolo avesse abbracciata la fazione di
Arrigo. L'abbracciò per dispetto, dopo
essersi trovato sì solennemente beffato
dalla contessa Matilda. Se si notassero
tutti i vizii degli eroi, per lo più comparirebbono
<span class="pagenum" id="Page_467">[467]</span>
non minori di numero e peso
che le loro virtù. Tornarono i due Guelfi,
malcontenti della contessa, in Germania,
per attestato di Bertoldo, e si affaticarono
non poco in favore dell'Augusto Arrigo;
tutto nondimeno indarno, perchè
il di lui partito era oramai troppo scaduto.
È da osservare che Donizone, troppo
parziale della contessa, niuna menzione
fa mai di Gotifredo, nè di Guelfo, che
pur furono mariti di lei, ma da lei in
fine rigettati e sprezzati. Fu in questi
tempi consigliato <i>Corrado re</i> d'Italia ad
ammogliarsi <span class="fnote">[Gaufridus Malaterra, lib. 4, cap. 23.]</span>. Papa Urbano e la contessa
Matilda gli proposero <i>Matilda</i> figliuola
di <i>Ruggieri conte</i> di Sicilia, principe
che potea dare una buona dote, di
cui abbisognava forte quel povero re,
smunto affatto di danaro. Lo stesso papa
ne scrisse al conte Ruggieri, e restò conchiuso
il trattato. Spedì egli la figliuola
con una flotta e con un ricco tesoro a
Pisa, dove si trovò Corrado a riceverla;
e quivi con tutta onorevolezza furono
celebrate le nozze. Scrive bensì Bertoldo
da Costanza che in questi medesimi tempi
l'imperadore Arrigo dimorava in Lombardia,
<i>paene omni regia dignitate privatus</i>,
perchè tutto il nerbo delle sue milizie
era passato sotto le bandiere del suddetto
suo figliuolo Corrado e della contessa
Matilda. Contuttociò io truovo che
egli nel dì 31 di maggio tenne un placito
nella città di Padova <span class="fnote">[Antiquit. Italic., Dissert. XXXI.]</span> coll'intervento
di <i>Burcardo</i> e <i>Warnerio</i> marchesi, e in
esso accordò la sua protezione per alcuni
beni al monistero di santa Giustina di
Padova. Similmente dimorando egli in
Garda sul lago Benaco, nel dì 7 di ottobre
confermò i suoi privilegii <span class="fnote">[Ibidem, Dissert. LXX.]</span> al monistero
della Pomposa, posto tra Ferrara
e Comacchio, con un diploma, le cui note
non son pervenute a noi assai esattamente
copiate dall'originale. Tentò egli
inoltre, secondochè abbiam da
<span class="pagenum" id="Page_468">[468]</span>
Donizone <span class="fnote">[Donizo, in Vit. Mathild., lib. 2, cap. 9.]</span>, d'impadronirsi del forte castello
di Nogara coll'aiuto dei Veronesi. L'assediò
infatti, e l'aveva già ridotto alla
estremità per la fame; ma, ciò udito la
contessa Matilda,
</p>

<div class="poem">
<p><i>Mox accersitos Motinenses corpore firmos,</i></p>
<p><i>Eridanum transit.</i></p>
</div>

<p>
E già era in cammino per soccorrere la
languente fortezza, quando sorse tal timore
nell'armata di Arrigo, che tutti
diedero a gambe, con abbandonare armi
e bagaglie.
</p>

<hr />
</div>

<div class="chapter">
<h2 class="hidden" id="MXCVI">MXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Urbano</span> II papa 9.</td>
  </tr>
  <tr>
    <td><span class="smcap">Arrigo</span> IV re 41, imper. 13.</td>
  </tr>
  <tr>
    <td><span class="smcap">Corrado</span> re d'Italia 4.</td>
  </tr>
</table>

<p>
Parte di quest'anno impiegò l'infaticabile
<i>papa Urbano</i> in varii viaggi per le
città della Francia, dei quali fa menzione
il padre Pagi. Sollecitò dappertutto la
crociata, e tenne in quelle contrade due
altri concilii nelle città di Tours e di
Nismes, per regolar gli affari ecclesiastici.
Aveva egli già scomunicato <i>Filippo re</i> di
Francia a cagion delle nozze illegittime
da lui contratte, vivente la vera moglie.
Si ravvide egli, ed ottenuta l'assoluzione,
tornò in grazia del papa e della Chiesa.
Per attestato di Bertoldo da Costanza <span class="fnote">[Berthold. Constantiensis, in Chron.]</span>,
venne poscia nel mese di settembre in
Italia, e presso Pavia celebrò la festa
dell'Esaltazion della Croce nel dì 14 di
esso mese. Pretende il suddetto padre
Pagi <span class="fnote">[Pagius, Crit. ad Annal. Baron.]</span>, non so se con buoni fondamenti,
ch'egli calasse più tardi in Lombardia.
Gran concorso di vescovi e principi
fu ad ossequiare il buon pontefice, che
da Pavia passò a Milano, e di là continuò
il suo viaggio fino a Roma, dove
gloriosamente entrato, celebrò con solennità
magnifica il santo Natale. Mercè
dell'armi cristiane, che qui sotto accennerò,
<span class="pagenum" id="Page_469">[469]</span>
tutta quella città s'era ridotta ubbidiente
ai suoi cenni, a riserva del castello
Sant'Angelo, in cui, per attestato
del suddetto Bertoldo, dimorava tuttavia
la guarnigione dell'antipapa Guiberto.
Si mosse in quest'anno un'infinità di
cristiani crocesegnati alla volta dell'Oriente,
composta della schiuma di tutti i
masnadieri e della canaglia della Francia,
Germania ed Inghilterra, e con loro
andarono femmine da partito senza numero.
Un corpo d'essi era condotto dal
romito Pietro: la prima prodezza che
fecero in Germania, fu di perseguitare,
svaligiare, uccidere, oppur forzare quanti
Giudei trovarono ad abbracciar la
religione di Cristo <span class="fnote">[Albert. Aqu., lib. 1, cap. 24. Guillelm.
Tyr., lib. 1, cap. 17.]</span>. Arrivati costoro
in Ungheria e Bulgaria, tante ribalderie
e rapine commisero, che que' popoli,
prese l'armi, desertarono tutta quell'armata,
di maniera che poche migliaia ne
poterono giugnere a Costantinopoli limosinando
un tozzo di pane. Un altro corpo
di questa ciurmaglia penetrò più avanti
fino al paese de' Turchi, e fu da essi disfatto.
Un altro, condotto da <i>Raimondo
conte</i> di sant'Egidio, passò per la Schiavonia.
Mossesi poi nell'agosto <i>Gotifredo
di Buglione</i> dal suo ducato della Lorena,
principe di rara pietà e saviezza e di
egual valore, seco conducendo una gran
quantità di altri principi e signori della
Francia, Fiandra e Lorena, e un'armata
di dieci mila cavalli e di settanta mila fanti,
tutta gente agguerrita e disciplinata.
Con buon ordine per la Germania, e poi
coll'avere ottenuto libero il passaggio da
<i>Colomanno re</i> per l'Ungheria, marciò
questo esercito alla volta di Costantinopoli.
Un'altra potentissima armata condotta
da <i>Ugo il grande</i>, fratello del re di
Francia, da <i>Roberto conte di Fiandra</i>, da
<i>Roberto duca di Normandia</i>, da <i>Eustachio
di Bologna</i>, fratello del duca Gotifredo,
e da altri principi <span class="fnote">[Guibert. Abbas, cap. 11 Hist. Fulcherius
Carnotens. et alii.]</span>, venne per l'Italia,
<span class="pagenum" id="Page_470">[470]</span>
e passando per la Toscana, trovato in
Lucca papa Urbano incamminato verso
Roma, presero da lui la benedizione <span class="fnote">[Otto Frisingensis, Chron., lib. 7, cap. 6.]</span>.
In passando per Roma, cacciarono di là
l'antipapa Guiberto, e perciò la città,
fuorchè castello Sant'Angelo, tornò in
potere del papa. Arrivarono questi sul
principio del verno in Puglia, e convenne
loro prendere quartiere in quelle parti,
perchè non era più tempo di mettersi in
mare. Ma essendosi azzardato il suddetto
<i>principe Ugo</i> di passare a Durazzo, fu
quivi fatto prigione dai perfidi Greci, e
tosto inviato a Costantinopoli. Buon per
lui che da lì a non molto, verso la festa
del Natale, giunse in quelle vicinanze il
<i>duca Gotifredo</i> col suo prode esercito,
che forzò l'<i>imperadore Alessio</i> a rimettere
in libertà quel principe, e stabilì poi
varie capitolazioni co' Franchi pel libero
loro passaggio in Asia.
</p>

<p>
Accadde in quest'anno che la città
di Amalfi si ribellò a <i>Ruggieri duca</i> di
Puglia <span class="fnote">[Gaufridus Malaterra, lib. 4, cap. 24. Lupus
Protospata, in Chron.]</span>. Non avea egli forze bastanti
per mettere al dovere quella città, e massimamente
navi per istrignerla dalla parte
del mare. Raccomandossi a <i>Ruggieri
conte</i> di Sicilia suo zio per un copioso
aiuto; e questi infatti raunato un esercito
di ventimila Saraceni suoi sudditi in Sicilia,
colla giunta delle sue vecchie truppe
e con una buona squadra di navi, accorse,
e col nipote mise l'assedio per terra
e per mare a quella città. Intanto si
sparse la voce della crociata e de' Franchi
che venivano verso la Puglia per passare
il mare. Trovavasi a quell'assedio
anche <i>Boamondo principe</i> di Taranto e
fratello del duca Ruggieri. Invogliatosi
anch'egli di quella sacra spedizione, e
soprattutto spinto dalla speranza di qualche
gran conquista in Oriente, prese la
croce <span class="fnote">[Guibertus Abbas, in Chronico. Petrus Diac.,
Chron. Casinens., lib. 4, cap. 11.]</span>. Il gran rumore che faceva allora
la commozion di tanti popoli per
<span class="pagenum" id="Page_471">[471]</span>
andare alla conquista di Gerusalemme,
e l'esempio suo cagion furono che la
maggior parte delle truppe sì del duca
che del conte, assedianti Amalfi, cominciassero
a gridare: <i>Iddio lo vuole, lo vuole
Iddio</i>; laonde s'arrolarono a furia sotto
Boamondo per passare in Oriente. Fu
questo inaspettato avvenimento la fortuna
degli Amalfitani, già ridotti al verde;
perchè il conte Ruggieri, veggendo per la
maggior parte dileguato l'esercito suo,
si ritirò confuso e malcontento in Sicilia;
ed altrettanto fece il suo nipote Ruggieri,
con ritornarsene in Puglia, lasciando
nella ricuperata libertà la città d'Amalfi.
Questo a me fa credere che non
venti mila Saraceni, come vuole il Protospata,
ma assai minor numero di quegl'infedeli
fossero condotti a quell'assedio
dal conte. Certamente niun d'essi
dovette prender la croce; e venti mila di
coloro erano un'armata sufficiente per
ultimar l'impresa di quella città. Accompagnossi
con Boamondo anche <i>Tancredi</i>,
che divenne poscia al pari di lui celebre
eroe nella guerra sacra, e le cui prodezze
si truovano descritte da Radolfo Cadomense.
Nella prefazione alla Storia di
questo scrittore ho io osservato <span class="fnote">[Rerum Italicarum Scriptor., tom. 5.]</span> che
Tancredi ebbe per padre <i>Odone</i>, ossia
<i>Otton Buono marchese</i>, e per madre <i>Emma</i>
sorella del duca di Puglia Roberto Guiscardo,
ed era perciò cugino di Boamondo.
Altri il fanno suo nipote, ma senza
buon fondamento. Ho eziandio creduto
assai probabile che Tancredi fosse di nazione
italiana. Nè si dee tacere che anche
da tutte le parti dell'Italia concorse innumerabil
gente a questa sacra impresa.
Folco, uno degli antichi storici della
guerra sacra presso il Du-Chesne <span class="fnote">[Du-Chesne, Rer. Francic., tom. 4.]</span>, fra
le genti crocesegnate annovera
</p>

<div class="poem">
<p><i>Quos Athesis pulcher praeterfluit, Eridanusque,</i></p>
<p><i>Quos Tyberis, Macra, Vulturnus, Crustumiumque</i></p>
<p><i>Concurrunt Itali, ec.</i></p>
<p><i>Pisani ac Veneti propulsant aequora remis.</i></p>
</div>

<p>
<span class="pagenum" id="Page_472">[472]</span>
Soggiunge più sotto:
</p>

<div class="poem">
<p><i>Qui Ligures, Itali, Tusci, pariterque Sabini,</i></p>
<p><i>Umbri, Lucani, Calabri simul, atque Sabelli,</i></p>
<p><i>Aurunci, Volsci, vel qui memorantur Etrusci;</i></p>
<p><i>Quaeque etiam gentes sparguntur in Apula rura,</i></p>
<p><i>Queis conferre manus visum est in praelia dura,</i></p>
<p><i>Sub juga Tancredi et Boamundi corripuere,</i></p>
<p><i>Et contra fidei refugas patria arma tulere.</i></p>
</div>

<p>
Verisimile nondimeno a me sembra che
non tutti questi Italiani ad un tempo si
movessero nell'anno presente, ma che
continuasse la folla anche ne' due seguenti.
Passato nell'Epiro Boamondo con Tancredi,
ebbe tosto, per attestato di Radolfo
Cadomense <span class="fnote">[Radulphus Cadomensis, cap. 4.]</span>, a sguainar la spada coi
Greci che gli vollero contrastare il passo.
Diede loro più d'una rotta, s'impadronì
di buon tratto di paese, e tal timore arrecò
la di lui venuta alla corte di Costantinopoli,
che <i>Alessio imperadore</i> giudicò
meglio di procedere colle buone con
un principe sì avvezzo alle vittorie. Chiamatolo
dunque alla corte, l'indusse a
prestargli omaggio, e cercò di sbrigarsene
il più presto possibile. Venuto a morte
<i>Vitale Faledro</i> doge di Venezia <span class="fnote">[Dandul., in Chron., tom. 12 Rer. Ital.]</span> in questo
anno, ebbe per successore <i>Vitale Michele</i>
in quella illustre dignità. Per attestato
ancora di Jacopo Malvezzo <span class="fnote">[Malvicius, Hist. Brix., tom. 14 Rer. Ital.]</span>, nell'anno
presente un terribile incendio devastò
quasi tutta la città di Brescia.
</p>

<hr />
</div>

<div class="chapter">
<h2 class="hidden" id="MXCVII">MXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Urbano</span> II papa 10.</td>
  </tr>
  <tr>
    <td><span class="smcap">Arrigo</span> IV re 42, imperad. 14.</td>
  </tr>
  <tr>
    <td><span class="smcap">Corrado</span> II re d'Italia 5.</td>
  </tr>
</table>

<p>
Restò libera in quest'anno l'Italia
dall'<i>imperadore Arrigo</i>. Veggendosi egli
snervato e screditato affatto in queste
parti, e più che mai concorrere i popoli
in favore del pontefice e del <i>re Corrado</i>
suo figliuolo <span class="fnote">[Bertholdus Constantiensis, in Chron.]</span>, meglio stimò di ritornarsene
in Germania. Riportò indicibil
gloria la <i>contessa Matilda</i> per questo successo,
<span class="pagenum" id="Page_473">[473]</span>
con attribuirsi al di lei valore e
prudenza un tale abbassamento di Arrigo.
Si trattenne tutta la state esso Augusto
in forma assai privata in Ratisbona
e Nuremberga, dove avendo a lui fatto
ricorso i Giudei, forzati nel precedente
anno ad abbracciare la religione di Cristo,
restituì loro la libertà della coscienza <span class="fnote">[Annalista Saxo. Abbas Urspergensis, in Chron.]</span>.
Circa il principio di dicembre
tenne una conferenza co' principi tedeschi
a motivo di trattar della pace, ma
forse principalmente per promuovere al
regno <i>Arrigo V</i> suo secondogenito, giacchè
troppo odio portava egli al primogenito
<i>Corrado</i>. Era già pervenuto all'età
di più di cento anni il marchese <i>Alberto
Azzo II</i> estense, e conoscendo approssimarsi
il termine de' suoi giorni, allora
fu che più che in addietro volle esercitar
la sua pia liberalità verso le chiese <span class="fnote">[Antichità Estensi, P. I, cap. 11.]</span>.
Resta tuttavia un'insigne donazione da
lui fatta <i>anno ab Incarnatione Domini nostri
Jesu Christi MLXXXXVII, tertiodecimo
die introeunte mense aprilis, Indictione
quinta</i>. Cioè dona ivi <i>cinquanta possessioni</i>,
con ispecificare il nome di cadaun
lavoratore d'esse, al monistero
della Vangadizza sull'Adigetto, luogo di
suo giuspatronato, e posto ne' suoi Stati.
L'originale da me veduto nell'archivio
di essa badia forse passò in mano del
nobile veneziano Giam-Batista Recanati.
Intervenne a questa pia donazione anche
Ugo suo figliuolo, e trovandosi eglino nella
nobil terra, oggidì città, di Rovigo, di
cui era esso marchese padrone. Ma non
andò molto, che il decrepito principe fu
chiamato da Dio a miglior vita, con lasciare
dopo di sè un glorioso nome
sopra la terra. <i>Azzo marchio de Longobardia</i>
(son parole di Bertoldo da Costanza,
scrittore contemporaneo) <i>pater
Welphonis ducis de Bajoaria, jam major
centenario, ut ajunt, viam universae terrae
arripuit</i>. Restarono di lui tre figliuoli
maschi, cioè <i>Guelfo IV</i> duca di Baviera,
ed <i>Ugo</i> e <i>Folco</i>; dal primo de' quali, nato
<span class="pagenum" id="Page_474">[474]</span>
da <i>Cunegonda</i> dei Guelfi, convien qui ripetere
che discende l'imperiale, reale,
elettorale e ducal casa di Brunswich; e
da <i>Folco</i>, nato da <i>Garsenda</i> principessa
del Maine, i marchesi d'Este, duchi di
Ferrara, Modena, Reggio, ec. Ho io rapportato
altrove <span class="fnote">[Antichità Estensi, P. 1, cap. 27.]</span> una convenzione, stabilita
nel dì 6 d'aprile dell'anno 1095,
tra i due fratelli Ugo e Folco, da cui apparisce
che Ugo principe, per quanto abbiamo
già veduto, di poco lodevol condotta,
vendè a Folco suo fratello tutte le
pretensioni sue sopra molti Stati che il
marchese Azzo avea con varii strumenti
ceduto al medesimo Folco. Contuttociò
Folco si contentò di lasciar godere ad
esso suo fratello e a' suoi figliuoli maschi
legittimi, ma con obbligo di vassallaggio,
<i>medietatem castrorum, et terrae, quae Azo
marchio genitor noster tenet a Mincio
usque ad Veneciam, et illam porcionem
ceterorum castrorum de alia terra marchionis
Azonis genitoris nostri</i>. Accaduta
dunque la morte del marchese Azzo, questi
due fratelli entrarono in possesso di
tutti gli Stati del padre, cioè di un fioritissimo
paese dal fiume Mincio di Mantova
sino al mare, che abbracciava fra le
altre terre la nobil d'Este, e quella di
Rovigo col suo Polesine, Montagnana, la
Badia, ec., siccome ancora di tutti gli
altri spettanti al padre nella Lunigiana e
Toscana, e in varii altri contadi d'Italia
specificati nel diploma d'Arrigo IV nell'anno
1077, senza contare quei ch'essi
riconoscevano dalle chiese.
</p>

<p>
Erano questi due principi stati sempre
costanti nel partito cattolico del re
Corrado contra dell'Augusto Arrigo. Però
in questo medesimo anno <i>Folco marchese</i>
andò alla corte del re Corrado, che dimorava
in borgo San Donnino, e nel dì
20 di agosto impetrò dallo stesso re un
privilegio, da me dato alla luce <span class="fnote">[Idem, ibid., cap. 28.]</span>. Ma
non passò gran tempo che <i>Guelfo IV duca</i>
di Baviera suscitò contra dei due suddetti
suoi fratelli una gran tempesta. Veggendo
<span class="pagenum" id="Page_475">[475]</span>
il marchese Azzo sì ben provveduto
in Germania esso Guelfo suo figliuolo
del primo letto, avea trasmessi tutti i suoi
Stati d'Italia negli altri due suddetti suoi
figliuoli, acciocchè con isplendore tirassero
innanzi le due loro linee in Italia.
Ma non l'intese così il duca Guelfo loro
fratello. Pretese anch'egli la sua parte
negli Stati paterni, e perchè trovò renitenti
a ciò Ugo e Folco, mosse loro guerra
nell'anno presente. Dopo aver detto
il suddetto Bertoldo che il marchese
Azzo mancò di vita, soggiugne: <i>Magnamque
guerram suis filiis de rebus suis dereliquit.
Nam Welfo dux omnia patris sui bona,
utpote matri suae</i> (Cunegonda) <i>donata</i>
(il che non merita fede) <i>obtinere voluit.
Sed fratres ejus de alia matre</i> (cioè da
Garsenda) <i>procreati noluerunt se poenitus
exheredari</i>. Si mise in procinto il duca
Guelfo di scendere in Italia colle sue forze
per sostener gagliardamente le sue pretensioni;
ma Ugo e Folco anch'essi furono
in armi, <i>et aditum ei ad Longobardiam
prohibuerunt, quum iret ad possidendum</i>:
il che ci fa intendere, qual fosse la lor
potenza, quando era bastante ad impedire
ad un duca di Baviera armato il passaggio
in Italia. Allora fu che Guelfo si collegò
con <i>Arrigo duca</i> di Carintia, e probabilmente
ancora marchese della marca di
Verona, e col patriarca d'Aquileia, fratello
d'esso Arrigo duca e principe, signore
del Friuli e della Carniola. Coll'accrescimento
di tante forze al duca Guelfo
non fu poi difficile il penetrare in Italia,
e il portar la guerra contra de' fratelli.
<i>Sed filii ejusdem marchionis</i> (aggiugne
Bertoldo) <i>de alia conjuge praedicto duci
totis viribus resistere</i>. Nulladimeno non
potendo essi competere colla potenza di
lui e de' suoi collegati, Guelfo <i>hereditatem
patris de manibus eorum ex magna parte
sibi vendicavit</i>. Ma da lì a non molto ricuperò
il marchese Folco gli Stati paterni,
e dovette seguire qualche convenzione
fra esso Folco e i figliuoli di Guelfo IV,
all'osservarsi che la linea estense in Germania
possedette dipoi la terza parte di
<span class="pagenum" id="Page_476">[476]</span>
Rovigo, ed esercitò signoria anche nella
nobil terra d'Este. Non si sa che divenisse
del <i>marchese Ugo</i>. Ho io ben trovato che
lasciò figliuoli, a lui nati dalla figliuola di
<i>Roberto Guiscardo</i> duca di Puglia. Abbiamo
da Goffredo Malaterra <span class="fnote">[Gaufrid. Malaterra, lib. 4, cap. 25.]</span> che in questo
anno <i>Ruggieri conte</i> di Sicilia maritò una
sua figliuola con <i>Colomanno</i>, appellato da
alcuni impropriamente Carlo Manno re
d'Ungheria. Le nozze furono con singolar
pompa celebrate in Buda capitale di
quel regno. Fece quanto potè <i>Alessio
imperadore</i> de' Greci, principe accortissimo,
per liberarsi dagli eserciti de' Franchi
giunti in Tracia, che faceano immensi
mali anche nei contorni di Costantinopoli.
Fra lui e i principi di quelle armate in
fine si stabilirono alcune capitolazioni,
dopo le quali passati i Cristiani di là dallo
Stretto, ed entrati in Asia, in una terribil
battaglia nel dì 14 di maggio sconfissero
un immenso esercito di Turchi. Si
impadronirono appresso della città di
Nicea; e continuato il loro viaggio, arrivarono
fino alla regal città d'Antiochia,
di cui intrapresero l'assedio nel dì 21 di
ottobre. Trovandosi <i>Corrado re</i> d'Italia
in Cremona nel dì 22 d'esso mese d'ottobre,
confermò i suoi privilegii ai canonici
di Cremona, siccome consta dal diploma
da me dato alla luce <span class="fnote">[Antiquit. Italic., Dissert. LXIV.]</span>, in cui
l'anno XIV del regno d'esso Corrado non
può sussistere. Terminò il corso di sua
vita in quest'anno <i>Arnolfo</i> arcivescovo
di Milano, e in luogo suo fu eletto Anselmo
di questo nome quarto. Secondo le
carte prodotte dal Guichenon <span class="fnote">[Guichenon, de la Maison de Savoye, tom. 3.]</span>, fioriva
in questi tempi <i>Umberto</i> ossia <i>Uberto</i>
II conte, da cui discende la real casa
di Savoia. Truovasi nominato <i>Umbertus
comes filius quondam Amedei</i>, ed altrove
<i>comes et marchisus</i>. Quel che pare strano,
egli professa <i>lege vivere romana</i>, perchè
que' principi erano di nazione e legge
salica.
</p>

<p>
<span class="pagenum" id="Page_477">[477]</span>
</p>

<hr />
</div>

<div class="chapter">
<h2 class="hidden" id="MXCVIII">MXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Urbano</span> II papa 11.</td>
  </tr>
  <tr>
    <td><span class="smcap">Arrigo</span> IV re 43, imper. 15.</td>
  </tr>
  <tr>
    <td><span class="smcap">Corrado</span> II re d'Italia 6.</td>
  </tr>
</table>

<p>
Fino a quest'anno era durata la ribellion
di Capoa contra tutti gli sforzi di
Riccardo suo principe, che s'era ritirato
in Aversa. Cotanto si raccomandò questo
principe normanno a <i>Ruggieri duca</i> di
Puglia, che questi, chiamato in aiuto il
suo zio <i>Ruggieri duca</i> di Sicilia, s'indusse
a formare nell'aprile dell'anno presente
l'assedio di quella città <span class="fnote">[Gaufrid. Malaterra, lib. 4, cap. 36.]</span>. V'intervennero
il duca e il conte con due possenti
eserciti; e <i>papa Urbano</i>, affine di trattar
pace, ed anche, per quanto si può conghietturare,
a motivo di sostenere i diritti
della santa Sede sopra quella città, giudicò
bene di trasferirsi al medesimo assedio,
e si fermò assai tempo in quelle vicinanze.
Anche santo <i>Anselmo arcivescovo</i>
di Cantorberì in Inghilterra <span class="fnote">[Eadmerus, in Vita S. Anselmi.]</span>, venuto
in Italia a cagione delle violenze del re
<i>Guglielmo II</i>, si portò colà per conferire
col sommo pontefice, da cui, non meno
che dal duca di Puglia, ricevette singolari
onori. Si studiò il buon papa d'indurre i
Capoani a rendersi amichevolmente; e
ritrovandoli ostinati nella rivolta, si ritirò
a Benevento. Con tal vigore continuarono
poscia i principi normanni a strignere
Capoa, che quel popolo <span class="fnote">[Lupus Protospata, in Chron.]</span> nel mese di
giugno fu astretto ad esporre bandiera
bianca e capitolar la resa. Dal duca e
dal conte fu consegnata quella città a
Riccardo II. Nè si vuol tacere che Ruggieri
duca di Puglia, non già per magnanimità
aiutò Riccardo suo cugino a quell'impresa,
ma per interesse; perciocchè
<i>princeps caussa auxilii, quod ab ipso sperabat,
homo ducis factus fuit</i>. Cioè il duca
obbligò Riccardo a riconoscere da lui in
feudo la medesima città, benchè non anche
presa, e forse tutti gli Stati di lui:
<span class="pagenum" id="Page_478">[478]</span>
alla qual risoluzione non s'era giammai
potuto indurre <i>Giordano principe</i> di Capoa,
e padre di lui, per quante carezze e minacce
avesse adoperato per ottenere questo
intento Roberto Guiscardo, padre
d'esso duca Ruggieri, e zio materno del
medesimo Giordano. Nella Vita di san
Brunone <span class="fnote">[Apud Surium ad diem 6 octobr.]</span> si racconta che durante
l'assedio d'essa città, avendo un tal Sergio
tramata una congiura contra di Ruggieri
conte di Sicilia, san Brunone, che in
questi tempi fioriva in Calabria, apparve
in sonno al conte, e l'avvertì dell'imminente
pericolo; per la qual grazia esso
conte fu poi liberalissimo verso de' monaci
certosini, istituiti dallo stesso san Brunone
in questi tempi. Passarono dopo la
conquista di Capoa il duca Ruggieri e il
conte Ruggieri a Salerno, città allora,
dove solea dimorar la corte dei duchi
di Puglia. Colà parimente <span class="fnote">[Gaufrid. Malaterra, lib. 4, cap. 29.]</span> da Benevento
si portò papa Urbano per abboccarsi
col conte prima del suo passaggio
in Sicilia. E perciocchè si ritrovò esso
conte disgustato per avere il pontefice
eletto suo legato in Sicilia <i>Roberto vescovo</i>
di Traina, senza precedente notizia
e consenso del medesimo conte, affin
di placarlo, e perchè ben sapea quanto
grande fosse lo zelo della religione in
quel principe, dichiarò legato apostolico
per tutta la Sicilia esso conte e i suoi
eredi con bolla data <i>Salerni per manum
Johannis sanctae romanae Ecclesiae diaconi,
tertio nonas julii, Indictione VII</i>
(si dee scrivere <i>VI</i>) <i>pontificatus domni
Urbani secundi XI</i>. Di qui ebbe origine la
decantata monarchia di Sicilia (nome
veramente strano) così vigorosamente impugnata
dal cardinal Baronio nel tomo undecimo
della sua Storia ecclesiastica, tomo
perciò condannato alle fiamme in Ispagna.
Anche a' dì nostri sotto il pontificato
di Clemente XI ribollì questa controversia,
che susseguentemente ebbe fine colla
moderazione di alcuni abusi introdotti
nel tribunale di quella monarchia.
</p>

<p>
<span class="pagenum" id="Page_479">[479]</span>
Andossene dipoi papa Urbano alla
città di Bari, dove nel mese di ottobre
tenne un maestoso concilio di cento ottantacinque
vescovi <span class="fnote">[Lupus Protospata, in Chron. Anonymus
Barensis, apud Peregrinium.]</span>. Comparvero in
quella sacra raunanza molti Greci, e con
esso loro seguì una calda disputa intorno
alla Procession dello Spirito Santo dal
Figliuolo. Vi si trovò presente l'arcivescovo
<i>santo Anselmo</i>, personaggio il più letterato
che si avesse allora la Chiesa latina.
Confutò egli l'opinion de' Greci con tal
forza di ragioni ed autorità delle divine
Scritture, che avrebbono dovuto coloro
ammutolirsi. In quest'anno probabilmente
accadde ciò che narra Landolfo
iuniore storico milanese <span class="fnote">[Landolfus junior, Hist. Mediolan., cap. 1,
tom. 5 Rer. Italic.]</span>. Per attestato
di lui, il giovane <i>re Corrado</i> teneva
la sua corte in Borgo San Donnino.
Avvenne che passò per colà Liprando
prete milanese, gran partigiano della
parte pontificia, incamminato verso Roma,
per presentarsi davanti papa Urbano.
Era egli persona famosa, perchè nell'anno
1075 gli scismatici gli aveano
tagliato il naso e gli orecchi. Avendo
voluto il re vederlo, fra l'altre cose, gli
disse: <i>Essendo maestro tu de' Paterini</i>
(così erano allora appellati i fautori della
parte pontifizia), <i>che sentimento hai tu
intorno ai vescovi e sacerdoti, che possedendo
tanti beni loro conceduti dai re,
nulla poi vogliono contribuire per gli alimenti
del re?</i> Probabilmente questo re,
più di apparenza che di sostanza, si doveva
trovar molto asciutto e bisognoso
di moneta per vivere. Liprando con tutta
modestia e buon garbo gli rispose, ma
senza sapersi ciò che gli rispondesse. Passando
egli poi pel Parmigiano, fu preso
e spogliato dagli uomini di quel vescovo,
e fu obbligato a tornarsene indietro. Corrado
fece pagar buona somma di danaro
in pena da que' masnadieri. Dopo un faticoso
assedio di nove mesi <span class="fnote">[Chronograph. Malleac. Guillelm. Tyr. Bernardus
Thesaurarius et alii.]</span>, e dopo aver
<span class="pagenum" id="Page_480">[480]</span>
disfatti varii corpi di Turchi che voleano
portar soccorso all'assediata Antiochia,
e dopo aver patito quella città una terribil
fame e mortalità di gente, riuscì in
fine all'esercito de' cristiani crocesignati
di entrare per intelligenza di un ricco
saraceno in quella vasta città, e di mettere
a fil di spada chiunque non potè
salvarsi colla fuga. Il <i>principe Boamondo</i>,
che da Roberto suo padre, se non altra
eredità, quella ebbe almeno dell'accortezza
e del valore, quegli fu, che per trattato
secreto con un uffiziale turco, cristiano
rinnegato, introdusse le armi cristiane
in Antiochia, e seppe così ben condurre
i propri affari, che tutti gli altri principi
accordarono a lui il dominio di quella nobilissima
città, in cui egli fondò un illustre
principato. Ma poco stette a presentarsi
sotto Antiochia <i>Corborano</i> principe dei
Turchi con trecento sessanta cinque mila
armati (numero forse esagerato), che
strettamente assediò i vincitori nella città
medesima, e li ridusse, per mancanza di
viveri, a cibarsi di carne di cavallo e di
asini, e a morir non pochi di fame. Tutto
era disperazione, quando eccoti un prete
provenzale riferire che per una rivelazione
di sant'Andrea si trovava in quella
città la lancia, con cui fu aperto il costato
al divino nostro Salvatore, e ne indicò il
luogo. Fu poi dai più saggi creduta questa
un'impostura. Verità nondimeno è, che
ritrovata la pretesa lancia (che nulla più
facile sarebbe stato, quanto che il porvene
e seppellirne una a capriccio), tal
compunzione, tal coraggio e risoluzione
entrò in cuore dell'esercito cristiano, che
fatta una sortita generale contro all'immensa
armata nemica, la sbaragliarono
e misero in fuga. Incredibil fu la quantità
e ricchezza delle spoglie del campo. Sopraggiunse
la peste, che fece non poca
strage de' Cristiani; vennero anche dissensioni
fra Boamondo e <i>Raimondo conte</i>
di Tolosa; ma, ciò non ostante, la cotanto
diminuita armata de' crociati continuò
il suo cammino alla volta di Gerusalemme,
con impossessarsi in andando di
<span class="pagenum" id="Page_481">[481]</span>
varie città. Che la <i>contessa Matilda</i> fosse
in questi tempi governatrice o signora di
Reggio di Lombardia, si può forse dedurre
da un atto da me dato alla luce <span class="fnote">[Antiquit. Italic., Dissert. XXXIX, pag. 647.]</span>.
Bolliva lite fra i monaci benedettini di
quella città e gli uomini delle valli per
alcuni beni. Essendo ricorsi gli ultimi ad
essa principessa, ordinò ella ad uno dei
suoi giudici di ben ventilar quella causa,
e d'intimare alle parti <i>che fossero pronte
alla pugna</i>, cioè alla pazza maniera di decidere
molte controversie che era allora
in voga. Entrarono i campioni nello steccato,
e gran dire vi fu, perchè quello
degli uomini suddetti gittò sopra la testa
del campione de' monaci <i>un guanto donnesco
ordinato di varii colori</i>, dando con
ciò sospetto di malefizio. Tralascio gli
altri ridicolosi avvenimenti di quel duello,
che non era in questi barbari tempi
riconosciuto dai più per una chiarissima
tentazione di Dio, e però peccaminosa
nel tribunale d'esso Altissimo.
</p>

<hr />
</div>

<div class="chapter">
<h2 class="hidden" id="MXCIX">MXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MXCIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Pasquale</span> II papa 1.</td>
  </tr>
  <tr>
    <td><span class="smcap">Arrigo</span> IV re 44, imperad. 16.</td>
  </tr>
  <tr>
    <td><span class="smcap">Corrado</span> II re d'Italia 7.</td>
  </tr>
</table>

<p>
Era tornato a Roma nel precedente anno
il buon papa Urbano, e con gran pace
avea quivi solennizzato la festa del santo
Natale <span class="fnote">[Bertholdus Constantiensis, in Chron.]</span>, perchè gli era riuscito di rimettere
in suo potere castello Sant'Angelo,
fin qui occupato dal presidio dell'antipapa
Guiberto. Niun'altra fortezza
restava in quella città che non fosse dipendente
dai di lui cenni; e coloro che quivi
tuttavia si trovavano favorevoli alla
fazione scismatica, o colle carezze o colla
forza furono ridotti alla dovuta ubbidienza.
Intimò egli un concilio da tenersi in
Roma nella terza settimana dopo Pasqua,
e infatti questo fu celebrato al tempo prefisso
coll'intervento di cento cinquanta fra
vescovi ed abbati, e col concorso d'innumerabili
cherici. Vi fu presente anche il
<span class="pagenum" id="Page_482">[482]</span>
celebre arcivescovo <i>santo Anselmo</i>. Si rinnovò
in esso la scomunica contro dell'antipapa
e de' suoi parziali; si confermarono
le censure contro de' preti concubinarii;
e fu fatta gran premura dal pontefice per
nuovi aiuti all'impresa di terra santa. Ma
da lì a pochi mesi infermatosi <i>Urbano II</i>,
passò in miglior paese a godere il frutto
delle sue virtù dopo un pontificato insigne
e glorioso d'undici anni e cinque
mesi. Succedette la morte sua, per attestato
di varii scrittori, nel dì 29 di luglio
del presente anno. Non andò molto che
dal clero e popolo fu sustituito nella cattedra
di san Pietro <i>Rinieri</i> di nazione toscano,
già monaco cluniacense, e poi prete
cardinale del titolo di san Clemente,
che assunto il nome di <i>Pasquale II</i>, fu
ordinato papa nel dì 14 d'agosto, dopo
aver egli fatto gran resistenza, per fuggire
così eccelsa dignità. Secondo la combinazione
de' tempi, non potè il buon pontefice
Urbano prima di chiuder gli occhi
aver la consolazione di veder il frutto
delle sue apostoliche fatiche, coll'avviso
d'essersi impadronita l'armata de' cristiani
crocesegnati della santa città di Gerusalemme,
dove fecero un gran macello
di Saraceni. Cioè fu essa dopo pochi giorni
d'assedio presa nel dì 15 di luglio di
quest'anno <span class="fnote">[Guillelmus Tyr., lib. 8, cap. ult.]</span>; ma non potè, dissi, così
importante nuova, che riempì di giubilo
tutta la cristianità, ritrovar vivo esso Urbano.
Raunati nella conquistata città i
principi cristiani, dopo otto giorni di comun
parere elessero re di Gerusalemme
<i>Gotifredo di Buglione</i> duca di Lorena, il
più saggio, il più pio, ed anche il più valoroso
fra essi. Diede egli nel dì 14 del
seguente agosto una terribil rotta all'immenso
esercito del soldano d'Egitto presso
ad Ascalona, che veniva per soccorrere
Gerusalemme: con che restò mirabilmente
coronata quella campagna. Ma
perciocchè moltissimi di que' Franchi,
dopo aver compiuti i lor voti, se ne tornarono
appresso in Occidente, restò il
novello re appena con trecento cavalli e
<span class="pagenum" id="Page_483">[483]</span>
due mila fanti: il che fu cagione ch'egli
implorasse i soccorsi del papa e degli altri
principi cristiani. Nè mancò <i>papa Pasquale</i>,
informato del felice successo dell'armi
cristiane in Oriente, di sollecitare
i popoli in aiuto de' Franchi conquistatori.
Sembra a me verisimile che, prima
della conquista di Gerusalemme, i Pisani,
i Veneziani e i Genovesi, cadaun popolo
colla sua flotta, si movesse verso quelle
parti, quantunque forse vi arrivassero
solamente dopo la presa d'essa città.
Negli Annali Pisani <span class="fnote">[Annal. Pisani, tom. 6 Rer. Ital.]</span> è scritto, che di
quest'anno restò bruciata tutta <i>Kinsica</i>,
cioè una parte della città di Pisa, dove, a
mio credere, abitavano i mercatanti mori
che venivano a trafficare in quella città.
<i>Et stolus pisanus in Hierusalem ivit
cum navibus centum viginti. De quo stolo
Daibertus ejusdem ecclesiae archiepiscopus
fuit ductor et dominus, qui tunc temporis
in Hierusalem patriarcha remansit</i>.
Poscia all'anno 1100 vien quivi raccontata
la presa di Gerusalemme <i>XVIII kalendas
augusti</i>. Anticipando i Pisani di
nove mesi il principio dell'anno volgare,
la presa di Gerusalemme cade molto acconciamente
nel dì 15 di luglio dell'anno
presente. Ma, secondo quegli Annali, si
era molto prima incamminata a quella
volta l'armata pisana.
</p>

<p>
Altri Annali poi attribuiscono principalmente
ai Pisani la gloria del conquisto
di Gerusalemme: il che non merita credenza,
perchè niuno di tanti autori, o contemporanei
o vicini a quella rinomata
impresa, vi parla de' Pisani. Anzi Guglielmo
Tirio <span class="fnote">[Guilelmus Tyr., lib. 3.]</span> attesta che solamente
verso il fine del presente anno arrivò con
dei soccorsi <i>Daimberto arcivescovo</i> di Pisa,
e legato della Sede apostolica, il quale
fu anche eletto patriarca di Gerusalemme.
Scrive il Dandolo <span class="fnote">[Dandulus, in Chronico, tom. 12 Rer. Ital.]</span> che i Veneziani
misero insieme uno stuolo di circa dugento
legni, dove, sotto il comando di
<i>Giovanni Michele</i> figliuolo del doge, s'imbarcarono
<span class="pagenum" id="Page_484">[484]</span>
tutti i crociati, e s'inviarono
alla volta della Dalmazia, e poscia svernarono
a Rodi. <i>Alessio imperador</i> dei
Greci, nemicissimo in segreto della crociata,
si adoperò per farli tornare indietro;
ma inutili in ciò riuscirono le cabale
sue. Venne poscia avviso ai Veneziani
che i Pisani con cinquanta galee navigavano
contro di loro, gloriandosi di voler
entrare in quel porto. Fra queste due
flotte seguì una zuffa, e toccò ai Pisani
di salvarsi colla fuga. Arrivarono poscia
i Veneziani alla città di Mira nella Licia,
dove, se loro vogliam credere, trovarono
il corpo di san Niccolò vescovo, e l'inviarono
a Venezia, quantunque il popolo
di Bari pretenda che assai prima quel
sacro deposito passasse alla loro città.
Scrivono ancora gli storici genovesi, che
capitata in questi tempi la flotta genovese
alla stessa città di Mira, ne asportò
le ceneri di san Giovanni Battista. Un
grande emporio di sacre reliquie doveva
essere quella città. Lascerò io disputar
fra loro questi troppo pii masnadieri, e
seguiterò a dire che la flotta veneta giunse
nel porto di Joppe, città già conquistata
insieme con Gerusalemme dai Franchi.
Però è da credere che gli aiuti portati
per mare dai popoli italiani giugnessero
colà solamente dappoichè Gerusalemme
era caduta in potere dei collegati
oltramontani. Fece l'imperadore
<i>Arrigo IV</i> scoppiare in quest'anno lo
sdegno suo contra <i>Corrado</i> suo primogenito,
che ribello al padre avea occupata
la corona del regno d'Italia. Raunata
in Aquisgrana una dieta di principi germanici,
quivi propose e fece accettar per
suo collega e successore nel regno <i>Arrigo
V,</i> suo secondogenito. Ho io pubblicato <span class="fnote">[Antiquit. Italic., Dissert. XLI.]</span>
un placito tenuto dalla contessa
Matilde in Firenze <i>anno dominicae Incarnationis
millesimo nonagesimo nono, VI nonas
martii, Indictione VIII</i>, in cui Guido
Guerra, da cui si crede che discendesse
la nobil casa de' conti Guidi, celebre
nelle storie, concedette ai canonici della
<span class="pagenum" id="Page_485">[485]</span>
cattedrale di quella città alcune terre.
Notai quel placito come tenuto nell'anno
presente, senza esaminarne le note
cronologiche. Ora mi avveggo appartener
esso all'anno susseguente, indicandolo
l'<i>indizione VIII</i>. Quivi s'è adoperato
l'anno fiorentino; cioè tuttavia in quella
città nel dì 5 di marzo continuava l'anno
1099, laddove, secondo l'era volgare,
nel dì primo di gennaio avea avuto principio
l'anno 1100. Similmente è stata da
me prodotta <span class="fnote">[Antiquit. Ital., Dissert. VIII.]</span> una donazione fatta da essa
contessa al monistero di san Salvatore
della Fontana di Taone, e scritta <i>anno
ab Incarnatione Domini millesimo nonagesimo
nono, regnante imperatore Henricus,
octavo idus septembris, Indictione sexta</i>.
Se così ha l'originale (il che io non posso
affermare), quest'anno 1099 sarà l'anno
pisano, e, secondo noi, l'anno 1098. Ma
il Fiorentini <span class="fnote">[Fiorentini, Memor. di Matild., lib. 2.]</span>, accennando questo documento,
legge <i>Indict. VIII</i>, cominciata nel
medesimo mese di settembre, e però quell'atto
è da riferire all'anno presente.
Non è certamente lieve imbroglio nella
storia questa diversità degli anni e delle
indizioni che comparisce nelle carte antiche,
ed è facile il prendere degli abbagli,
se non si ha molta attenzione ed altri
lumi della storia.
</p>

<hr />
</div>

<div class="chapter">
<h2 class="hidden" id="MC">MC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MC</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Pasquale</span> II papa 2.</td>
  </tr>
  <tr>
    <td><span class="smcap">Arrigo IV</span> re 45, imperad. 17.</td>
  </tr>
  <tr>
    <td><span class="smcap">Corrado</span> II re d'Italia 8.</td>
  </tr>
</table>

<p>
Abbiamo da Pandolfo Pisano <span class="fnote">[Pandulfus Pisanus, in Vit. Paschal. II, P. I,
tom. 3 Rer. Italic.]</span> che
fu fatta calda istanza dal popolo romano
a <i>papa Pasquale</i> perchè venisse cacciato
da que' contorni l'antipapa Guiberto, il
quale per tanti anni avea travagliata e
tenuta in guerra la loro città, con esibire
a questo effetto buone somme d'oro e
d'argento. Giunsero nello stesso tempo
ambasciatori di <i>Ruggieri conte</i> di Sicilia,
<span class="pagenum" id="Page_486">[486]</span>
che ammessi all'udienza del papa, posero
ai di lui piedi mille oncie d'oro. Animato
da questi impulsi ed aiuti il pontefice, spedì
l'esercito contra di Guiberto. Dimorava
costui nella città d'Alba, e sostenne per
qualche tempo l'assedio d'essa. Veggendo
poi disperato il caso, ebbe maniera di
scampare, e di ritirarsi in un forte castello;
ma quivi all'improvviso la morte il
colse, e mancò di vita ostinato nel suo
scisma, pentito più volte d'avere assunto
il titolo di pontefice romano, senza però
mai pentirsi daddovero per riconciliarsi
col vero vicario di Cristo, e far penitenza
de' suoi enormi eccessi. Colla morte
sua restò liberata la Chiesa di Dio da
una gran peste, da un terribil nemico.
Non restò essa nondimeno immediatamente
quieta; imperciocchè i seguaci di
esso Guiberto in luogo di lui elessero papa
un certo <i>Alberto</i>, che nello stesso giorno
fu dispapato. Laonde passarono all'elezion
di un certo <i>Teodorico</i>; e questi
per più di tre mesi fece fra' suoi aderenti
una ridicola figura di sommo pontefice.
Ma i Romani, o pure i Normanni misero
le mani addosso a que' mostri, e confinarono
il primo in san Lorenzo d'Aversa,
l'altro nel monistero della Cava presso
Salerno. Saltò su col tempo anche il terzo,
appellato <i>Maginolfo</i>, che nel dì 2 di
novembre fu da' suoi parziali promosso al
pontificato e prese il nome di Silvestro IV.
Sigeberto nella Cronica sua <span class="fnote">[Sigebertus, in Chron. edit. Miraei.]</span> secondo
l'edizion del Mireo scrive, che essendosi
costui ritirato in una fortezza, <i>Berto caput
et rector romanae militiae cum expeditione
cleri et populi eum inde extraxit,
et ad Warnerum principem Anconae in tiburtinam
urbem adduxit</i>, dove fu dagli scismatici
creato papa, ma per attestato del
medesimo scrittore, costui <i>non multo post
reprobatur a Romanis, et fama nominis ejus
evanuit</i>. Di ciò riparleremo all'anno 1106.
Sicchè neppur dopo la morte di Guiberto
pervenne ad una intera quiete papa
Pasquale. Nè si dee tralasciar senza osservazione
che in questi tempi la marca
<span class="pagenum" id="Page_487">[487]</span>
d'Ancona, non diversa da quella che tempo
fa era denominata marca di Camerino
o di Fermo, ubbidiva allora all'imperadore
Arrigo IV. Ne era marchese <i>Guarnieri</i>,
da cui probabilmente, o da' suoi discendenti
che portarono lo stesso nome,
fu quel paese poscia chiamato la <i>marca
di Guarnieri</i>; e questi riconosceva per
suo signore il suddetto Arrigo, come costa
da un pezzo di lettera da lui scritta
al medesimo Augusto presso di Sigeberto.
Che se questo Guarnieri teneva, siccome
abbiam veduto, <i>Tivoli</i>, anch'egli dovea
recar delle molestie a Roma e al pontefice
Pasquale.
</p>

<p>
Abbiamo dal soprallodato Pandolfo
Pisano che il papa, non so se nell'anno
presente, oppure nel susseguente, ricuperò
colla forza dell'armi Città Castellana.
Mosse anche guerra a Pietro dalla
Colonna (il primo che s'incontri di questa
nobilissima famiglia nelle storie),
perchè aveva occupata la terra di Cavi,
spettante alla Chiesa romana. Tolta fu
non solamente ad esso Pietro la terra
suddetta, ma eziandio Colonna e Zagarolo,
che erano di suo diritto: il che ci
fa intendere che non cominciava allora
la nobiltà di quella casa, ed esserle venuto
il cognome dal dominio della terra
di Colonna, che fu poi loro restituita. Poco
potè godere del suo nuovo regno di
Gerusalemme, e delle nuove conquiste
da lui fatte, l'inclito e piissimo <i>re Gotifredo</i>
di Buglione. Caduto egli infermo
nell'anno presente, passò a miglior vita
nel dì 18 di luglio, lasciando dopo di sè
una memoria piena di benedizioni <span class="fnote">[Guillelmus Tyr. Abbas Urspergensis. Fulcherius
Carnotens. Bernardus Thesaur. et alii.]</span>.
Accorso a Gerusalemme <i>Baldovino</i> suo
fratello, fu con universale consentimento
eletto re, ed anche solennemente coronato
nel dì del santo Natale: funzione da
cui s'era astenuto il buon re Gotifredo.
Landolfo juniore <span class="fnote">[Landulfus de S. Paulo, Histor. Mediolan.,
tom. 5 Rer. Ital.]</span>, storico milanese,
scrive che <i>Anselmo IV</i> arcivescovo di
<span class="pagenum" id="Page_488">[488]</span>
Milano predicò la crociata per la Lombardia,
facendo cantare una canzone che
cominciava <i>Ultreja</i>, forse franzese, e probabilmente
significante <i>Oltre già sono iti
i Franchi</i>, ec. Unì egli con ciò una grossa
armata di Lombardi; e dopo aver
creato e lasciato suo vicario in Milano
<i>Crisolao</i> (appellato volgarmente <i>Grossolano</i>),
che poco prima era stato eletto e
consecrato vescovo di Savona, alla testa
di quell'esercito s'inviò alla volta di
Costantinopoli <span class="fnote">[Orderic. Vitalis. Radulfus Cadomens.]</span>. Seco andarono il vescovo
di Pavia e Alberto da Biandrate potentissimo
Lombardo. Non per mare da
Genova passò questa gente, come si pensò
Tristano Calco <span class="fnote">[Tristan. Calchus, Hist. Med.]</span>, ma bensì per terra,
attestandolo l'Abbate Urspergense <span class="fnote">[Abbas Urspergensis, in Chron.]</span>
e l'Annalista Sassone <span class="fnote">[Annalista Saxo.]</span> con dire sotto
quest'anno: <i>Ex Langobardis cum Mediolanensi
et Papiensi Episcopis quinquaginta
millia ad Hierosolymitanam profectionem
signati, in Bulgariae civitatibus
hyemaverunt</i>. Rapporta il padre Bacchini <span class="fnote">[Bacchini, Ist. di Poliron. App., pag. 46.]</span>
un'insigne donazione fatta in
quest'anno dalla contessa Matilda, mentre
era in Guastalla, al monistero di san
Benedetto di Gonzaga, e scritta <i>anno ab
Incarnatione Domini millesimo centesimo,
Indictione decima, kalendis junii</i>. Ma non
può convenire a quest'anno l'<i>indizione X</i>,
e dal Fiorentini <span class="fnote">[Fiorentini, Memorie di Matilda, lib. 2.]</span> sappiamo che la contessa
dimorava in Toscana nel dì 7 di
giugno dell'anno presente. Dimorava anche
in Firenze <i>in palatio domus</i> (cioè
del duomo) <i>sancti Johannis</i>, dove tenne
un placito nel dì 2 di marzo, da me dato
alla luce. Però sembra verisimile che quel
documento appartenga all'anno 1102, in
cui veramente Matilda si trovò in Lombardia.
Secondochè scrive Romoaldo Salernitano <span class="fnote">[Romualdus Salernit., tom. 7 Rer. Italic.]</span>,
in quest'anno <i>Ruggieri
duca</i> di Puglia assediò e prese la città di
Canosa, ch'egli durante l'assedio avea
<span class="pagenum" id="Page_489">[489]</span>
fatto cignere tutta all'intorno con delle
reti. <i>Boamondo principe</i> d'Antiochia suo
fratello restò nel presente anno prigione
dei Turchi: il che riuscì di grave
danno agl'interessi del cristianesimo in
Oriente.
</p>

<hr />
</div>

<div class="chapter">
<h2 class="hidden" id="MCI">MCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Pasquale</span> II papa 3.</td>
  </tr>
  <tr>
    <td><span class="smcap">Arrigo</span> IV re 46, imper. 18.</td>
  </tr>
</table>

<p>
Funestato fu l'anno presente dalla
morte di due illustri principi nello stesso
mese di luglio. L'uno fu <i>Corrado</i> re di
Italia, figliuolo di Arrigo IV, e l'altro
<i>Ruggieri</i> conte di Sicilia. Quanto a Corrado,
non si sazia l'Abbate Urspergense <span class="fnote">[Abbas Ursperg., in Chron. Annalista Saxo.]</span>
con altri storici di esaltare le di lui virtù.
Niuno gli andava avanti nella pietà,
nella mansuetudine, nella continenza, di
maniera che pareva un angelo in carne.
Eppure questo buon principe provò anch'egli
poco buona fortuna presso la
contessa Matilda, donna che in questi
tempi senza titolo regale faceva volentieri
da regina in Italia. Che disgusti ella
desse all'ottimo giovane Corrado, non si
sa; ma gliene diede. Dappoichè Arrigo
suo padre non ebbe più forze in Italia,
neppur ella ebbe più bisogno di Corrado.
E non seppe tacer Donizone che è
pure il panegirista della contessa, questa
verità, scrivendo <span class="fnote">[Donizo, in Vit. Mathild., lib. 2, cap. 13.]</span>:
</p>

<div class="poem">
<p><i>Infra Conradus longobardos comitatus</i></p>
<p><i>Dum staret, discors a Mathildi fuit ipso</i></p>
<p><i>Tempore. Duravit modicum discordia talis.</i></p>
<p><i>Nam petiit partes tuscanas rex. Ibi tamdem</i></p>
<p><i>Nobilibus quidam facientibus expulit iram.</i></p>
</div>

<p>
Che Matilda non solamente signoreggiasse
in Toscana e in parte della Lombardia,
ma stendesse anche la sua autorità
in Milano, si può raccogliere da Landolfo
di san Paolo <span class="fnote">[Landulfus junior, Hist. Mediolan. cap. 2.]</span>. Quivi fu eletto arcivescovo
<i>Matildis comitissae favore</i> Landolfo
da Badagio; decaduto questo, restò
<span class="pagenum" id="Page_490">[490]</span>
eletto consecrato Anselmo IV da Baiso,
il quale <i>virgae pastorali per munus
Matildis abhatissae</i> (dovrebbe essere <i>comitissae</i>)
<i>adhaesit</i>. Collo stendere così le
fimbre della sua autorità, dovea Matilda
annientar quella del re; forse anche non
somministrava quanto occorreva pel decente
suo trattamento. Però forte in collera
il real giovane si ritirò a Firenze,
dove sorpreso da maligna febbre, nel
luglio di quest'anno diede fine alla sua
vita. Per testimonianza dell'Urspergense
corse qualche voce che così immatura
morte fosse provenuta da veleno; e forse
ne fu dai maligni incolpata la medesima
contessa Matilda, scrivendo il soprammentovato
Landolfo: <i>Quum pervenisset
Florentiam rex ipse prudens et sapiens, atque
decorus facie (proh dolor!) adolescens,
accepta potione ab Aviano medico
Matildis comitissae, vitam finivit</i>. Le
virtù di Matilda tali furono, che non può
cadere sopra di lei un sì nero sospetto.
Per quel che riguarda <i>Ruggieri</i> conte di
Sicilia <span class="fnote">[Romualdus Salernitanus, in Chron.]</span>, anch'egli nel medesimo mese
fu rapito dalla morte; principe valoroso
e glorioso al pari di Roberto Guiscardo
suo fratello sopra la terra, ma più di lui
religioso, clemente liberale, e specialmente
memorabile per aver liberata la Sicilia
dal giogo dei Saraceni, e restituito in essa
il culto del vero Dio colla fondazione
di tanti vescovadi, spedali e templi del
Signore. Lasciò dopo di sè due piccioli
figliuoli, <i>Simone</i> primogenito, che fu riconosciuto
tosto conte di Sicilia e di
Calabria, e <i>Ruggieri</i> nato nell'anno 1097,
che divenne col tempo re di Sicilia: amendue
sotto il governo della contessa
<i>Adelaide</i> loro madre, donna che coll'alterigia
univa una gran sete del danaro
altrui, e però cagione che in que' principii
della sua tutela succedessero non
poche sedizioni fra i sudditi suoi. Non
parlo di un terzo figliuolo appellato <i>Goffredo</i>,
probabilmente bastardo, perchè
forse era premorto al padre.
</p>

<p>
<span class="pagenum" id="Page_491">[491]</span>
In quest'anno sul principio d'aprile
<i>Guelfo IV duca</i> di Baviera, per redimer
i suoi peccati, imprese il viaggio di terra
santa, e si unì con <i>Guglielmo duca</i> d'Aquitania <span class="fnote">[Chron. Weingart. apud Leibnit. Abbas
Urspergens., in Chron.]</span>.
Conducevano seco questi
due principi un'armata di cento sessanta
mila crociati. A questa precedeva l'altra
de' Lombardi, che dicemmo incamminata
con <i>Anselmo arcivescovo</i> di Milano, il
cui disegno fatto sulle dita, per quanto
ne correa la voce, era di voler conquistare
Babilonia, come se quella fosse una
bicocca. Ma tanti castelli in aria andarono
ben presto a finire in nulla. Passata
che fu sì gran moltitudine di gente
nell'Asia <span class="fnote">[Radulphus Cadomensis, de gestis Tancredi.]</span>, per tradimento dell'<i>imperadore
Alessio</i>, che passava d'intelligenza
coi Turchi, parte per gli stenti e mancanze
de' viveri, parte per le sciable e frecce
nemiche, perì quasi tutta. Fra gli altri
principi che lasciarono la vita in sì sfortunata
spedizione <span class="fnote">[Landulf. junior, Hist. Mediolan., cap. 2.]</span>, uno fu il suddetto
arcivescovo di Milano, ossia che egli morisse
in una zuffa co' Turchi, oppure che
ferito fuggisse a Costantinopoli, dove Landolfo
da san Paolo scrive che succedette
la sua morte. Salvossi dopo la rovina del
suo esercito il duca Guelfo, e per mezzo
ad infiniti travagli ebbe almen la consolazione
di arrivare a Gerusalemme. Soddisfatto
ch'ebbe ivi alla sua divozione, se
ne tornava questo principe per mare a
casa; ma giunto all'isola di Pafo, oppure
di Cipri, e colto da una mortale infermità,
quivi finì di vivere, e trovò la sua
sepoltura o nel presente o nel susseguente
anno: principe glorioso per tante sue
militari imprese, e massimamente per aver
piantata in Germania e lasciata quivi in
gran potenza una linea di principi estensi,
la qual tuttavia più che mai fiorisce
nella insigne casa di Brunswich, Wolfembuttel
e Luneburgo, dominanti anche sul
trono dell'Inghilterra. Restarono di lui
due figliuoli maschi, cioè <i>Guelfo V</i> marito
<span class="pagenum" id="Page_492">[492]</span>
della gran contessa Matilda, ma da
lei separato, ed <i>Arrigo</i>, appellato per soprannome
<i>il Nero</i>. Succedette <i>Guelfo V</i>
nel ducato della Baviera, e questi poi si
segnalò colle doti della pietà, del valore
e della liberalità, come s'ha dalla Cronica
di Weingart. In qual anno egli terminasse
i suoi giorni resta tuttavia allo
scuro. Certo è, che vivente ancora esso
Guelfo, <i>Arrigo</i> suo fratello portò il titolo
di <i>duca</i>, e ne vedremo una pruova all'anno
1107. Truovasi nel maggio del presente
anno la <i>contessa Matilda</i> in Governolo
sul Mantovano <span class="fnote">[Bacchini, Stor. di Polirone, lib. 3.]</span>, dove restituisce
al monistero di san Benedetto di Polirone
l'isola di Revere con altri beni. Si accinse
ella in questi medesimi tempi a
ricuperar la città di Ferrara, che tanti
anni prima le si era ribellata; e fatto un
gran preparamento di soldatesche, chiamati
anche in aiuto i Veneziani <span class="fnote">[Dandul., in Chron., tom. 12 Rer. Ital. Chron.
Estense, tom. 15 Rer. Ital.]</span> e i
Ravennati, che vi accorsero per Po con
una squadra di navi, nell'autunno passò
all'assedio di quella città.
</p>

<div class="poem">
<p><i>Contra quam gentes numero sine duxit et enses,</i></p>
<p><i>Tuscos, Romanos, Longobardos galeatos,</i></p>
<p><i>Et Ravennates, quorum sunt maxime naves.</i></p>
<p><i>Circumstant equidem multae maris atque carinae</i></p>
<p><i>A duce praeclaro trasmissae venetiano.</i></p>
</div>

<p>
Son versi di Donizone <span class="fnote">[Donizo, in Vit. Mathildis, lib. 2, cap. 13.]</span>, che soggiugne,
avere i Ferraresi alla vista di tanto
sforzo presa la risoluzione di arrendersi:
con che senza spargimento di sangue
tornò quella città sotto il dominio
della contessa.
</p>

<hr />
</div>

<div class="chapter">
<h2 class="hidden" id="MCII">MCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Pasquale</span> II papa 4.</td>
  </tr>
  <tr>
    <td><span class="smcap">Arrigo</span> IV re 47, imperad. 19.</td>
  </tr>
</table>

<p>
Celebrò in quest'anno <i>papa Pasquale</i>
un solenne concilio in Roma nella basilica
lateranense <span class="fnote">[Labbe, Concil., tom. 10.]</span>, in cui rinnovò la
<span class="pagenum" id="Page_493">[493]</span>
scomunica contra dello scismatico imperadore
<i>Arrigo IV</i>, e confermò i decreti
de' precedenti sommi pontefici intorno
alla disciplina ecclesiastica. In Germania
esso Arrigo sul principio di quest'anno,
o sul fine del precedente, raunati in una
dieta i principi di quelle contrade, trattò
con essi di levar lo scisma, e di restituir
la pace alla Chiesa e ai popoli. Fu consigliato
da tutti i saggi di riconoscere il
romano pontefice Pasquale, ed egli anche
promise di portarsi a Roma, dove in un
concilio si esaminasse tanto la sua quanto
la causa del papa, e ne seguisse concordia.
Ma l'infelice principe non attenne
dipoi la parola; anzi si seppe ch'egli
andava tuttavia macchinando di creare
un nuovo antipapa: il che non gli venne
fatto per difetto non già di volontà, ma di
potere. Aveva papa Pasquale inviato per
suo nunzio e vicario residente presso la
contessa Matilda <i>Bernardo</i> cardinale della
santa romana Chiesa, ed abbate di Vallombrosa,
uomo di rara probità e prudenza.
Fra gli altri affari che egli trattò
colla contessa, uno de' principali fu l'ottener
da essa la rinnovazion della donazione
di tutti i suoi beni alla Chiesa
romana. Gli aveva essa donati alla medesima
Chiesa fin sotto papa Gregorio VII,
ma per le gravi turbolenze dipoi insorte
s'era smarrito lo strumento della medesima
donazione. Però stando essa Matilda
nella rocca di Canossa nel dì 17 di
novembre dell'anno presente confermò
e rinnovò <span class="fnote">[In Append. ad Donizonem, in Vit. Mathildis.]</span>, <i>per manum Bernardi cardinalis
et legati ejusdem romanae Ecclesiae</i>,
la donazione di tutti i suoi beni, tanto
posseduti quanto da possedersi, e tanto
di qua quanto di là da' monti, in favore
della Chiesa romana. Lo strumento tuttavia
esistente si legge in fine del poema
di Donizone. Era la medesima contessa
in quest'anno nel dì 4 di giugno <i>in loco,
qui dicitur Mirandula</i>, e quivi fece un aggiustamento <span class="fnote">[Antiquit. Italic., Dissert. LXXI.]</span>
con <i>Imelda</i> badessa di
san Sisto di Piacenza per conto del castello
<span class="pagenum" id="Page_494">[494]</span>
e della corte di Guastalla. Apparteneva
quella nobil terra, oggidì città, al
monistero suddetto di san Sisto fino dai
tempi dell'<i>imperadrice Angilberga</i> fondatrice
del medesimo. Dovea Matilda averlo
occupato, e gliel restituì nell'anno presente.
</p>

<p>
Lasciò, come già di sopra accennammo,
<i>Anselmo arcivescovo</i> di Milano, allorchè
intraprese il viaggio di terra santa,
per suo vicario in quella città e diocesi
<i>Crisolao</i>, chiamato <i>Grossolano</i> dal
popolo, a cui quel nome greco dovette
parere alquanto straniero. Egli era vescovo
di Savona <span class="fnote">[Landulfus junior, Hist. Mediol., cap. 4.]</span>, uomo assai dotto,
sapea predicare al popolo, e nell'esteriore
affettava grande mortificazione, sommo
sprezzo del mondo, usando vesti
grosse e plebee, e cibi vili dopo molta
astinenza. Un dì quel prete Liprando, a
cui gli scismatici aveano tagliato il naso
e gli orecchi, persona di gran credito non
meno nella sua patria che in Roma stessa,
l'esortò a cavarsi di dosso quel sì
orrido mantello, e a prenderne uno più
conveniente al suo grado. Gli rispose
Grossolano di non aver danaro. Esibitone
a lui in prestito, replicò che egli sprezzava
il mondo, nè volea mutare registro.
Allora Liprando gli disse: <i>In questa città
ogni persona civile usa pelli di vaio, di
griso, di martora, ed altri ornamenti e cibi
preziosi. Con questi vostri grossolani abiti
vedendovi i forestieri, ne vien disonore a
noi altri</i>: il che si dee osservare come
una volta fosse in uso e credito in Italia
il vestirsi di preziose pellicce; probabilmente
Grossolano era qualche Calabrese
che sapea bene il suo conto, ed anche fu
intendente della greca favella. Intesasi
poi la morte dell'arcivescovo Anselmo,
si raunò il clero e popolo di Milano per
eleggere il successore. Concorrevano
molti in due Landolfi canonici ordinarii
della metropolitana. Grossolano si oppose
per motivo che fossero lontani, perchè
erano iti in terra santa. Allora <i>Arialdo
abbate</i> di s. Dionisio con una gran
<span class="pagenum" id="Page_495">[495]</span>
moltitudine della plebe e de' nobili proclamò
arcivescovo il medesimo Grossolano,
che con tutto il suo sprezzo del
mondo corse subito a mettersi nella sedia
archiepiscopale. Spedì la parte che
non concorreva a tale elezione i suoi
messi a Roma per impedire che non fosse
accettato per varii motivi. Ma ricorsi
i fautori di Grossolano a <i>Bernardo cardinale</i>
e vicario del papa in Lombardia,
questi ne trattò colla contessa, e fu risoluto
di ammettere la persona di Grossolano,
il quale alcuni van sospettando (non
so se con valevole fondamento) che fosse
prima, al pari di Bernardo cardinale,
monaco vallombrosano. Però in fretta se
n'andò esso Bernardo a Milano, e portò
la stola (cioè il pallio), che fu ricevuto
da Grossolano fra lo strepitoso plauso
del popolo. Salito lo scaltro Grossolano
dove egli mirava, allora cominciò ad usar
cibi delicati e vesti preziose. Ma poco
passò che Liprando cogli altri gli mosse
guerra, trattandolo da simoniaco, e perciò
da pastore illegittimo. Secondo che
si ha dal Catalogo degli abbati di Nonantola <span class="fnote">[Catalogus Abbat. Nonantul. Antiquit. Ital.,
Dissert. LXVII.]</span>,
e dal Sigonio, la suddetta contessa,
mentre era nel castello di Panzano,
allora del distretto di Modena, nel dì
15 di novembre, correndo l'<i>indizione XI</i>,
donò al monistero di Nonantola sul Modonese,
con licenza di Bernardo cardinale
e vicario generale del papa in Lombardia,
Castel Tealdo posto in Ferrara
colla chiesa di san Giovanni Batista. E
ciò in remissione de' suoi peccati, e in
ricompensa del tesoro di quel monistero,
di cui s'era essa servita ne' bisogni delle
passate guerre. Fu questo l'ultimo anno
della vita di <i>Vitale Michele</i> doge di Venezia <span class="fnote">[Dandul., in Chron., tom. 12 Rer. Ital.]</span>.
Ebbe per successore <i>Ordelafo
Faledro</i>.
</p>

<p>
<span class="pagenum" id="Page_496">[496]</span>
</p>

<hr />
</div>

<div class="chapter">
<h2 class="hidden" id="MCIII">MCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Pasquale</span> II papa 5.</td>
  </tr>
  <tr>
    <td><span class="smcap">Arrigo</span> IV re 48, imper. 20.</td>
  </tr>
</table>

<p>
Avea celebrato <i>Arrigo IV</i> Augusto la
festa del santo Natale in Magonza <span class="fnote">[Abbas Urspergens., in Chron. Otto Frisingens.,
Hist., lib. 7, cap. 8.]</span>, e
pubblicamente fatto sapere ai principi e
al popolo ch'egli avea intenzione di lasciare
il governo del regno ad <i>Arrigo V</i>
re suo figliuolo, e di voler in persona
andare al santo Sepolcro. Questa voce
gli guadagnò l'affetto universale de' Tedeschi
sì ecclesiastici che laici, e moltissimi
si disposero ad accompagnarlo in quel
viaggio. Ma il tempo fece vedere ch'egli
non dovea aver parlato di cuore, perchè
nulla effettuò di quanto avea promesso.
Certo è che all'anno presente si dee
riferire uno strepitoso avvenimento della
città di Milano, diffusamente narrato da
Landolfo iuniore <span class="fnote">[Landulfus S. Paulo, Hist. Mediolan., cap. 9
et seq. tom. 5 Rer. Ital.]</span>, storico di quella
città e di questi tempi. Era già stato creato
arcivescovo <i>Crisolao</i> ossia <i>Grossolano</i>. Il
soprammentovato prete Liprando continuò
a sostenere ch'egli simoniacamente
era entrato in quella chiesa, e si esibì di
provarlo col giudizio del fuoco, che quantunque
non mai approvato dalla Chiesa,
pure in questi secoli sconcertati non
mancava di fautori. Fece istanza Grossolano
che Liprando desse le pruove di tale
accusa; ma non apparisce che il prete ne
producesse alcuna: il che fa conoscere
l'irregolarità del suo procedere. Venne
egli in fine alla pruova dal fuoco; ed alzata
nella piazza di santo Ambrosio una gran
catasta di legna, lunga dieci braccia, ed
alta e larga quattro braccia più dell'ordinaria
statura degli uomini, allorchè essa
fu ben accesa, Liprando vi passò per
mezzo, e ne uscì salvo, senza che nulla si
bruciasse neppur delle vesti sacerdotali
ch'egli portò in quella congiuntura,
con acclamazione di tutti gli spettatori.
<span class="pagenum" id="Page_497">[497]</span>
Veggendosi Grossolano come vinto, giudicò
bene di ritirarsi e di andarsene a Roma,
dove fu graziosamente accolto da <i>papa
Pasquale</i>. La risoluzion di Liprando era
già stata disapprovata da alcuni vescovi
suffraganei di Grossolano, che si trovavano
allora in Milano; molto più dispiacque
alla saggia corte di Roma, che sempre
riprovò i giudizii di Dio non canonici,
siccome invenzioni umane da tentar Dio.
E perciocchè si trovò che essendo restato
il prete Liprando leso in una mano e in
un piede nella pruova suddetta, benchè si
attribuisse ciò ad altre cagioni, pure fu
messa in dubbio nella stessa città di Milano
la pruova da lui fatta, e ne succedette
del tumulto colla morte di molti.
Trovossi nel dì 19 di novembre la <i>contessa
Matilda in palatio florentino</i> <span class="fnote">[Mabill., Annal. Benedictin. ad hunc ann.]</span>, dove
concedette un privilegio ai monaci di
Vallombrosa. Circa questi tempi <i>Adelaide</i>
vedova di Ruggieri conte di Sicilia, e tutrice
di <i>Simone</i> suo figliuolo, veggendo
sprezzato da' Siciliani il suo governo <span class="fnote">[Orderic. Vitalis, Hist. Eccles., lib. 13.]</span>,
pensò a fortificarlo col chiamare colà
dalla Borgogna <i>Roberto</i>, principe non
men valoroso che prudente, a cui diede
in moglie una sua figliuola. Il dichiarò
poscia tutore del figliuolo e governatore
dell'isola: il che servì a tenere in briglia
le teste calde di quelle contrade.
</p>

<hr />
</div>

<div class="chapter">
<h2 class="hidden" id="MCIV">MCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Pasquale</span> II papa 6.</td>
  </tr>
  <tr>
    <td><span class="smcap">Arrigo</span> IV re 49, imper. 21.</td>
  </tr>
</table>

<p>
Secondochè osservò il padre Pagi <span class="fnote">[Pagius, in Crit. Baron.]</span>,
abbiamo dalla Cronica di un anonimo di
Treveri <span class="fnote">[Anonymus Trevirensis apud Dachery, in
Spicileg.]</span> che nel marzo del presente
anno <i>papa Pasquale II</i> celebrò in Roma
un gran concilio, di cui niun'altra menzione
si trova presso gli antichi scrittori.
Ma forse non è sicura quella notizia, e
si dee riferire all'anno seguente. Solennizzò
<span class="pagenum" id="Page_498">[498]</span>
l'imperadore <i>Arrigo</i> la festa del
santo Natale in Magonza <span class="fnote">[Abbas Urspergensis, in Chron.]</span>, ed allora
fu che <i>Arrigo V</i> re, suo figliuolo all'improvviso
si ritirò da lui e diede principio
alla ribellione contra del padre, che uno
o due anni prima lo avea promosso al
grado di re. <i>Dieboldo</i> marchese, <i>Berengario</i>
conte ed altri furono i consiglieri di
tanta iniquità, <i>sub specie religionis</i>, come
scrive Ottone da Frisinga <span class="fnote">[Otto Frisingens., Hist., lib. 7, cap. 8.]</span>. Han preteso
alcuni che egli fosse a ciò mosso da
una lettera di papa Pasquale, accennata
da un antico storico <span class="fnote">[Hermann. Tornac., apud Dachery, in Spicileg.]</span>, in cui era esortato
a soccorrere la Chiesa di Dio. Ma
non vuol già dir questo che il pontefice
l'esortasse anche a ribellarsi contra del
padre, e a prendere l'armi contra di lui.
Senza questo nero attentato poteva egli
cooperare alla retta intenzione del pontefice
romano. Può nondimeno essere che
di questo pretesto si valessero i nemici di
Arrigo per rivoltare contra di lui il figliuolo.
Scrive l'Annalista Sassone <span class="fnote">[Annalista Saxo.]</span> che il
giovane Arrigo spedì immantinente dopo
il Natale a Roma i suoi legati ad abiurare
lo scisma, e a chiedere consiglio al papa
intorno al giuramento da lui prestato al
padre di non mai invadere il regno senza
licenza d'esso suo genitore. Il papa gli
mandò la benedizione ed assoluzione,
purchè egli volesse operare da re giusto,
ed essere buon figliuolo della Chiesa; il
che bastò all'ambizioso giovane per dare
di piglio all'armi contra del padre. Tacendo
nondimeno l'Urspergense e l'autore
della Vita d'Arrigo IV presso l'Urstisio
ed altri questa particolarità, si può dubitar
della verità, benchè da essa neppur
risulti l'approvazione di quel che succedette
dipoi. Avvenne in quest'anno uno
scandaloso sconcerto in Parma, riferito
da Donizone <span class="fnote">[Donizo, in Vita Mathild., lib. 2, cap. 14.]</span>. Portossi <i>Bernardo cardinale</i>
e vicario del papa in Lombardia
<span class="pagenum" id="Page_499">[499]</span>
a quella città per la festa dell'Assunzione
della Vergine, e cantò la messa nella cattedrale.
Dopo il vangelo predicò al popolo;
ma perchè volle entrare a parlar con
grave disprezzo di Arrigo IV, come principe
scomunicato, trovandosi in quella
udienza moltissimi tuttavia ben affetti al
medesimo Augusto, s'irritarono talmente,
che dopo la predica, messa mano alle
spade, corsero all'altare, e s'avventarono
al cardinale, il condussero prigione, e svaligiarono
tutta la di lui cappella, cioè tutti
i di lui paramenti per la messa. Fu portata
questa disgustosa nuova alla <i>contessa
Matilda</i>, che si trovava allora nel territorio
di Modena. Raunò ella incontanente
quelle milizie che potè, e passati appena
tre giorni dopo quella brutta scena, marciò
alla volta di Parma. Non aspettarono
que' cittadini intimoriti ch'essa arrivasse,
e consegnarono ai vassalli nobili della
medesima il cardinale, colla restituzione
ancora di tutti i suoi sacri arredi. Altro
male non fece la contessa ai Parmigiani,
perchè il piissimo cardinale perorò in
loro favore. In quest'anno, secondochè
abbiamo da Tolomeo da Lucca <span class="fnote">[Ptolom. Lucensis, in Annalibus brevib.]</span>, cominciò
nell'agosto la guerra fra i Pisani e
Lucchesi, e ne seguì una battaglia, in cui
i Pisani ebbero la peggio. Presero i
Lucchesi il castello di Librafatta, e ne
condussero prigioni i castellani alla loro
città. Dalle carte riferite dal padre Bacchini <span class="fnote">[Bacchini, Istor. di Polirone, nell'Append.]</span>
si scorge che la soprallodata contessa
Matilda sul fine d'aprile, trovandosi
in Nogara sul Veronese, confermò ad
<i>Alberico abbate</i> del monistero di san Benedetto
di Polirone varii beni. Parimente
la medesima, mentre era a Coscogno,
villa delle montagne di Modena, nel dì 15
di settembre, donò allo stesso monistero
la metà dell'isola di Gorgo con altri
beni. A tali donazioni intervenne sempre
il consenso del suddetto cardinale Bernardo
vicario del papa, trattandosi di
disporre di beni donati alla Chiesa romana.
Vedesi sotto quest'anno la vendita
<span class="pagenum" id="Page_500">[500]</span>
della corte firminiana, fatta da <i>Ottone</i>
eletto arcivescovo di Ravenna a <i>Landolfo</i>
vescovo di Ferrara <span class="fnote">[Antiquit. Italic., Dissert. XXVIII.]</span>. Per quanto s'ha
dal Rossi <span class="fnote">[Rubeus, Hist. Ravenn.]</span>, questi dopo la morte dell'antipapa
Guiberto fu intruso nella sedia
archiepiscopale di Ravenna, e da questo
atto si raccoglie ch'egli non avea trovato
per anche chi avesse voluto consecrarlo.
</p>

<hr />
</div>

<div class="chapter">
<h2 class="hidden" id="MCV">MCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Pasquale</span> II papa 7.</td>
  </tr>
  <tr>
    <td><span class="smcap">Arrigo</span> IV re 50, imperad. 22.</td>
  </tr>
</table>

<p>
Fece il pontefice <i>Pasquale</i> atterrar le
case della nobil famiglia de' Corsi in
Roma, forse perchè ridotte dianzi in
forma di fortezza <span class="fnote">[Pandulfus Pisanus, in Vit. Paschalis II, P. I,
tom. 3 Rer. Ital.]</span>. Stefano nobil romano,
capo di quella casa, se l'ebbe
tanto a male, che uscito di Roma, si fece
forte nella basilica di san Paolo e nel
castello che in questi tempi abbracciava
essa basilica. Concorrevano a lui tutti
gli sgherri e masnadieri, co' quali poi
infestava non solo i contorni di Roma,
ma la città medesima. Destramente procurò
la corte pontificia intelligenza in
esso castello, e di ricavare in cera la
forma delle chiavi di quel forte luogo.
Formatene poi delle nuove, coll'aiuto
d'esse una notte furono introdotte le
milizie pontificie, che dopo una vigorosa
battaglia s'impadronirono della terra,
con essere fuggito Stefano travestito da
monaco. Siccome osserva il padre Pagi <span class="fnote">[Pagius, Crit. ad Annal. Baron.]</span>
coll'autorità di Eadmero <span class="fnote">[Eadmerus, in Vit. S. Anselmi lib. 4.]</span>, fu
celebrato in quest'anno dal pontefice
Pasquale II un concilio nella basilica lateranense.
Fra le altre materie che vi si
trattarono, abbiamo da Landolfo iuniore <span class="fnote">[Landulfus de S. Paulo, Hist. Mediolanens.,
tom. 5 Rer. Ital.]</span>
che fu quivi agitata la causa di
<i>Grossolano</i> arcivescovo di Milano, il quale
per la sua dottrina, spezialmente dimostrata
<span class="pagenum" id="Page_501">[501]</span>
in confutare lo scisma de' Greci
s'era acquistato non poco onore alla
corte pontificia. V'era in confronto di
lui il prete Liprando, che non dovette
poter provare l'imputazione a lui data
di simoniaco. Però, dopo aver Grossolano
giurato di non aver forzato Liprando
alla pruova del fuoco, riprovata dai Padri
di quel concilio, fu assolto e restituito
nella sua dignità. Gli cadde in quella
occasione di mano il pastorale: sul quale
accidente la buona gente d'allora formò
varii lunarii. Ma non per questo potè egli
entrare in possesso della cattedra sua,
nè di castello alcuno spettante al suo
arcivescovato: tanta fu la possanza della
parte contraria in Milano. Verso il fine
dell'anno presente passò papa Pasquale
in Toscana <span class="fnote">[Landulfus, de S. Paulo, Hist. Mediol., tom. 5
Rer. Ital.]</span>; nè so io ben dire se fu
allora, oppure nell'anno susseguente,
ch'egli tenne un concilio in Firenze, a
motivo che il vescovo di quella città, uomo
visionario, sosteneva ch'era già nato
l'anticristo. Probabilmente i tremuoti,
le inondazioni ed altri sconcerti di questi
tempi fecero cadere il buon prelato
in questa immaginazione, la quale in
varii altri tempi si truova insorta nelle
menti delle persone pie e paurose. Si
disputò non poco di questo; ma pel gran
concorso della gente curiosa, che a cagione
della novità fece un grave tumulto,
convenne interrompere il concilio e
lasciar la quistione indecisa. La decise
poi il tempo, e fece conoscere la semplicità
del prelato. Per le memorie accennate
dal Fiorentini, si vede <span class="fnote">[Fiorentini, Memor. di Matild., lib. 2.]</span> che la
<i>contessa Matilda</i> si trovò in Toscana in
questi medesimi tempi, senza fallo per
fare buon trattamento al papa ito colà,
il quale, stando in Lucca nel mese di dicembre,
confermò i privilegii ai canonici
regolari di san Frediano; ed innamoratosi
della loro riforma, che era allora
in gran credito, la volle introdotta nei
canonici della basilica lateranense. Tornossene
<span class="pagenum" id="Page_502">[502]</span>
dipoi il pontefice a Roma. Tenne
un placito la suddetta contessa in
quest'anno nel dì 25 d'ottobre <span class="fnote">[Antiquit. Italic., Dissert. XVII.]</span> in
non so qual luogo di Toscana, dove accordò
la sua protezione ai canonici di
Volterra. Possedeva in Lombardia l'insigne
monistero di Monte Casino alcuni
beni ad esso lasciati da Giordano da
Cuvriago; e trovandosi la soprallodata
Matilda sul Modonese in san Cesario nel
dì 22 di giugno, Giorgio prete e monaco
di quel monistero impetrò da lei il possesso
e dominio di quegli stabili.
</p>

<p>
Dappoichè il giovane <i>Arrigo V</i> re
ebbe tirato nel suo partito <i>Guelfo V</i> ed
<i>Arrigo il Nero</i> duca di Baviera, e i Sassoni
ed altri principi, sentendosi assai
forte, cominciò la guerra contra dell'<i>imperadore
Arrigo</i> suo padre <span class="fnote">[Abbas Urspergensis. Otto Frisingensis,
cap. 8. Annalista Saxo.]</span>. Belle erano
le sue proteste, cioè di non aver altra
intenzione, se non d'indurre il padre a
riconciliarsi colla Chiesa; ma sotto questo
pretesto egli era dietro a promuovere
gl'interessi proprii colla depressione
di chi gli avea dato e vita e regno. <i>Corrado</i>
suo fratello abbiam veduto che occupò
il regno d'Italia; niuno nondimeno
scrive ch'egli portasse l'armi contra
del padre. Ma non così operò Arrigo V.
Dopo varii fatti, ch'io tralascio, marciò
egli colla sua armata sino al fiume Regen,
che sbocca nel Danubio vicino a
Ratisbona. Dall'altra parte d'esso fiume
s'accampò coll'esercito suo l'Augusto
Arrigo suo padre, ed erano per venire
ad un fatto d'armi. Non si potè qui trattenere
Ottone vescovo di Frisinga, storico
gravissimo, dal prorompere in sensate
esclamazioni contra di un figliuolo
tale, la cui risoluzione non si può certo
leggere senza orrore, perchè presa contro
le leggi della natura, ed anche della
religion cristiana: perciocchè fuor di
dubbio è che la santa religione di Cristo
non approvò mai nè approva cotale inumanità.
Ebbe maniera il giovane Arrigo
<span class="pagenum" id="Page_503">[503]</span>
di tirar dalla sua con promesse e lusinghe
il duca di Boemia ed altri signori,
dimodochè il vecchio Arrigo IV fu forzato
a fuggirsene segretamente. Seguì
poscia un abboccamento in Elbinga il
dì 15 di dicembre fra amendue, e fu determinato
di tenere una dieta universale
del regno a Magonza per la festa del
santo Natale. Ciò che ne risultasse, lo
accennerò all'anno venturo. Intorno a
questi fatti si truova non lieve discrepanza
fra gli antichi scrittori, parlandone
cadauno secondo le proprie passioni
e fazioni. All'anno presente, oppure allo
antecedente appartiene un curioso placito,
a noi conservato da Gregorio monaco,
autore della Cronica di Farfa <span class="fnote">[Chron. Farfens., P. II, tom. 2 Rer. Ital.,
pag. 637.]</span>.
Disputossi in Roma intorno ad un castello
occupato ai monaci da alcuni nobili
romani. Allegarono questi ultimi in lor
favore il privilegio di Costantino Magno,
per cui appariva che quel grande imperadore
avea donato alla Chiesa romana
tutta l'Italia e tutti i regni d'Occidente.
Prese all'incontro l'avvocato dei monaci
a mostrare che era falso, o non si
doveva intendere così quel privilegio,
facendo costare che anche dopo Costantino
gli Augusti aveano signoreggiato in
Roma e in tutta l'Italia. Però anche tanti
secoli prima di Lorenzo Valla la donazion
costantiniana si vede impugnata,
con essere poi giunta in questi ultimi
tempi ad essere anche negli stessi sette
Colli riguardata qual solenne impostura
de' secoli ignoranti oppur maliziosi. Secondo
le memorie recate dal Fiorentini <span class="fnote">[Fiorentini, Memor. di Matild. lib. 2.]</span>,
continuò ancora in quest'anno
la guerra fra i Pisani e i Lucchesi, e i
primi per due volte restarono sconfitti.
Come queste guerre succedessero fra i
popoli della Toscana, non si sa ben intendere,
perchè era pur quella provincia
sotto il dominio della <i>contessa Matilda</i>,
e strano sembra ch'ella o permettesse
<span class="pagenum" id="Page_504">[504]</span>
tali sconcerti, o non avesse forza o maniera
di calmar sifatte sanguinose gare.
</p>

<hr />
</div>

<div class="chapter">
<h2 class="hidden" id="MCVI">MCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Pasquale</span> II papa 8.</td>
  </tr>
  <tr>
    <td><span class="smcap">Arrigo</span> V re di Germania e d'Italia 1.</td>
  </tr>
</table>

<p>
Un'insigne raunanza di vescovi, abbati,
principi, baroni e popoli del regno
germanico s'era fatta in Magonza <span class="fnote">[Abbas Urspergensis, in Chron. Otto Frisingensis,
Hist., lib. 7, cap. 11.]</span> nel
Natale dell'anno precedente, per trattare
di concordia fra i due Arrighi padre e
figliuolo, e fra gli scismatici e la Chiesa
romana. Dovea, dico, intervenirvi il vecchio
Arrigo, ma dal figliuolo era trattenuto
come prigioniere in un castello.
Fece egli istanza per la libertà; ma i principi
temendo che il popolo, avvezzo a favorir
più lui che il figliuolo, non tumultuasse,
ed anche perchè <i>Riccardo</i> vescovo di
Albano e <i>Gebeardo</i> vescovo di Costanza,
legati apostolici, giunti a quella dieta, aveano
confermata la scomunica contra di
esso imperadore, non permisero ch'egli
venisse a Magonza. Gli andarono essi incontro
ad Ingheleim, e tanto gli dissero
colle buone e colle brusche, che l'indussero
a rinunziare al figliuolo la croce, la
lancia, lo scettro e gli altri ornamenti imperiali,
ma non già la spada e la corona.
Non manca chi scrive essergli state tolte
per forza queste divise della sua dignità;
scrivono altri che spontaneamente le rassegnò.
Si riconobbe Arrigo colpevole dello
scisma, e de' mali avvenuti per tal cagione,
e pentito ne dimandò l'assoluzione
al legato apostolico, il quale giudicò
di non aver facoltà bastante per rimetterlo
in grazia della Chiesa. Gittossi anche
a' piedi del figliuolo <span class="fnote">[Anonymus, in Vit. Henrici IV.]</span>, ricordandogli il
diritto della natura; ma questi neppure
voltò gli occhi verso di lui. Portate a
Magonza le insegne regali, fu confermato
re il giovane <i>Arrigo V</i>, e spedita una solenne
ambasceria di alcuni vescovi e baroni
<span class="pagenum" id="Page_505">[505]</span>
a Roma per comporre tutte le vecchie
differenze, ed invitare in Germania
il romano pontefice. Ma questi ambasciatori,
nel passare pel Trentino, furono assaliti
da un certo Adalberto conte <span class="fnote">[Abbas Urspergens. Annalista Saxo.]</span>,
svaligiati e cacciati in prigione, a riserva
di <i>Gebeardo vescovo</i> di Costanza, che tenne
altro cammino, e fatto scortare dalla
<i>contessa Matilda</i>, felicemente arrivò a Roma.
Di questa iniquità avvisato <i>Guelfo V</i>
duca di Baviera, corse colle sue genti, e
sforzate le chiuse, obbligò essi malandrini
a rimettere in libertà que' prelati e signori.
Intanto il deposto imperadore Arrigo
si ritirò a Colonia e a Liegi, dove fu
con qualche onore accolto, e di là scrisse
lettere compassionevoli a tutti i re cristiani,
lagnandosi de' trattamenti a lui fatti
dal barbaro figliuolo, e della violenza
usatagli per detronizzarlo. Una specialmente
se ne vede al re di Francia, che
non si può leggere senza ribrezzo. Trovati
anche non pochi favorevoli al suo
partito, e specialmente <i>Arrigo duca</i> di Lorena,
ripigliò il pensiero di far guerra.
Ma prevalendo le forze del figliuolo, e
trovandosi egli ridotto in istato miserabile,
pel crepacuore infermatosi in Liegi,
quivi terminò i suoi giorni nel dì 7 d'agosto
per comparire al tribunale di Dio
a rendere conto di tanti suoi vizii, di sì
lunga vessazione data alla Chiesa, e del
tanto sangue cristiano sparso pe' suoi capricci
e per la ostinazion nello scisma. A
lui eziandio si dee attribuire una gran
mutazione seguita per sua cagione non
meno in Italia che in Germania. Certo è
che il regno della Borgogna, unito dall'imperador
Corrado I alla corona germanica,
patì molte mutazioni duranti le
soprarriferite turbolenze. E da questo
parimente procedette l'essersi buona parte
delle città di Lombardia messa in libertà
con formar delle repubbliche, senza
più voler ministri del re ossia dell'imperadore
al loro governo: del che parleremo
andando innanzi. Era stato portato
a Ravenna il cadavero dell'antipapa Guiberto,
<span class="pagenum" id="Page_506">[506]</span>
e quivi seppellito. Dovette dipoi
Ravenna rimettersi in grazia della Chiesa
romana; e però in quest'anno andò ordine
colà da <i>papa Pasquale</i> che fosse disotterrato
il suo corpo, e gittate l'ossa nel
fiume <span class="fnote">[Abbas Urspergensis, in Chron. Pandulfus
Pisanus, in Vit. Paschal. II.]</span>. Non mancavano persone vane,
oppur ben affette alla di lui memoria, che
spacciavano come vedute al suo sepolcro
delle risplendenti facelle in tempo di notte:
il che aggiunto ad esser egli morto
scomunicato, diede impulso alla suddetta
risoluzione. Aggiungo, affinchè si conosca
meglio la cabala e malignità, ed anche la
ignoranza di questi tempi, che furono divolgati
varii miracoli, come succeduti al
sepolcro di questo sovvertitore della Chiesa
di Dio. Fra le lettere a noi conservate
da Udalrico di Bamberga, e pubblicate
dall'Eccardo <span class="fnote">[Eccard., Scriptor. med. aevi, tom. 2, pag. 194.]</span>, una se ne legge, scritta
dal vescovo di Poitiers all'imperadore
Arrigo, dove tratta <i>de plurimis miraculis,
quae divina clementia per merita felicis
memoriae domni nostri Clementis papae
ad ejus sepulcrum est operata, a Johanne
castellano episcopo transmissa</i>. Ma probabilmente
sarà venuta non da uno di quei
vescovi, ma da qualche impostore quella
serie di miracoli, per dar pascolo alla
gente corriva. Fu anche data sepoltura in
Liegi al corpo del morto imperadore Arrigo,
ma da lì a poco per decreto de' vescovi
cattolici tolto fu di chiesa, e deposto
in luogo non sacro.
</p>

<p>
Dopo essere stato circa il mese di
febbraio a Benevento il pontefice Pasquale
II <span class="fnote">[Falco Benevent., in Chronico.]</span>, si mise in viaggio alla volta della
Lombardia, ed intimò un concilio da
tenersi nella nobil terra di Guastalla verso
il fine d'ottobre. Un gran concorso di
vescovi, abbati e cherici, massimamente
di Germania e d'Italia, e l'ambasceria
del novello re di Germania <i>Arrigo V</i> rendè
celebre quella sacra assemblea, a cui
diede principio nel dì 22 del suddetto mese <span class="fnote">[Labbe, Concilior., tom. 10.]</span>.
Fra gli altri decreti, per umiliare
<span class="pagenum" id="Page_507">[507]</span>
la Chiesa di Ravenna, furono sottratte
dalla suggezione di quell'arcivescovo la
chiese di <i>Bologna, Modena, Reggio, Parma</i>
e <i>Piacenza</i>, e non già di <i>Mantova</i>, come ha
il testo del cardinal Baronio, in vece di <i>Modena</i>.
Furono ivi riprovate di nuovo le
investiture date da' principi secolari agli
ecclesiastici; formati varii decreti intorno
al riconciliare alla Chiesa gli scomunicati;
e deposti alcuni vescovi simoniaci,
oppure ordinati nello scisma. Colà si presentarono
i legati de' Parmigiani, che già
aveano rinunciato allo scisma, con chiedere
per lor vescovo quel medesimo cardinale
<i>Bernardo</i>, che due anni prima essi
aveano così maltrattato. Aggiunsero preghiere,
acciocchè il papa volesse portarsi
a consecrare la lor cattedrale; al che
egli acconsentì; ed ito colà con gran solennità,
consolò quel popolo, e diede loro
per vescovo il cardinale suddetto. Anche
il popolo di Modena, concorde con Dodone
vescovo zelantissimo di questa città,
avea nell'anno precedente cominciata
una nuova cattedrale, giacchè la vecchia
minacciava rovina. Non era per anche
terminata questa gran fabbrica, in cui fu
impiegata una prodigiosa quantità di marmi <span class="fnote">[Transl. S. Geminiani, tom. 6 Rer. Ital.]</span>,
quando l'impaziente popolo desiderò
che si trasferisse colà il corpo del
santo lor vescovo e protettore Geminiano.
A tal funzione e festa, che seguì nel
dì 30 d'aprile, intervennero tutti i vescovi
circonvicini ed immenso popolo, accorso
da varie città, colla stessa <i>contessa Matilda.</i>
Nata poi disputa se si dovesse o no
aprire l'arca del santo, fu rimessa la decisione
alla medesima contessa, la quale
consigliò che s'aspettasse la venuta in
Lombardia del sommo pontefice, già disposto
a far questo viaggio nell'anno presente.
Infatti arrivò egli a Modena nel dì
8 di ottobre, predicò al popolo, diede indulgenze,
fece aprir l'arca di san Geminiano;
e trovato intero il sacro suo corpo,
e mostrato al popolo, svegliò una mirabil
divozione negl'innumerabili spettatori.
Dopo avere papa Pasquale II consecrato
<span class="pagenum" id="Page_508">[508]</span>
l'altare nuovo del santo, accompagnato
dalla contessa Matilda, e da una
gran frotta di cardinali, vescovi, abbati e
cherici, s'inviò alla volta di Guastalla, dove,
siccome abbiam detto, tenne un riguardevol
concilio. Da Parma passò dipoi
il papa a Verona con disegno di continuare
il viaggio verso la Germania, dove era
inviato <span class="fnote">[Abbas Urspergensis, in Chron.]</span>. Ma insorto in quella città un
tumulto contra di lui, ed avvertito egli che
il nuovo re Arrigo V, siccome giunto a
non aver più bisogno del papa, parea poco
disposto a rinunziare le investiture degli
ecclesiastici, giudicò meglio di passare per
la Savoia in Francia, dove in effetto celebrò
il santo Natale nel monistero di
Clugnì. Finì di vivere in quest'anno, senza
lasciar dopo di sè figliuoli maschi, <i>Riccardo
II</i> principe di Capoa, ed ebbe per
suo successore <i>Roberto I</i> suo fratello minore.
Truovasi poi la contessa Matilda sul
principio di quest'anno in Quistello <span class="fnote">[Antiquit. Italic., Dissert. LXV.]</span>,
oggidì villa del Mantovano di qua dal Po,
dove fece giustizia a Giovanni abbate di
san Salvatore di Pavia, che si querelò
per le violenze usate dagli uomini di Revere,
sudditi d'essa contessa, alla terra
di Melara, sottoposta a quel monistero.
Era già uscito dalle mani de' Turchi <i>Boamondo
principe</i> d'Antiochia, dopo aver
comperata la libertà con promesse di una
gran somma di danaro. Non sapendo egli
dove trovar tanto oro, venne in Italia <span class="fnote">[Suger., in Vit. Ludovic., cap. 6, apud Du-Chesne.]</span>,
e passò in Francia nel marzo dell'anno
presente, dove non solamente collo scorrere
per varie città di quelle contrade
commosse moltissimi a prendere la croce
per accompagnarlo nel suo ritorno in Oriente,
ma anche prese in moglie <i>Costanza</i>
figliuola di Filippo re di Francia, e
conchiuse le nozze di <i>Cecilia</i> figliuola
naturale di esso re con <i>Tancredi</i> suo cugino,
ch'egli avea lasciato governatore di
Antiochia.
</p>

<p>
Di sopra abbiam veduto che in questi
<span class="pagenum" id="Page_509">[509]</span>
tempi <i> Guarnieri</i> governava la marca
d'Ancona. Si vede nella Cronica farfense <span class="fnote">[Chron. Farfense, P. II, tom. 2 Rer. Ital.]</span>
un ricorso a lui fatto probabilmente
nell'anno presente dai monaci di
Farfa contra di alcuni occupatori de' beni
di quell'insigne monistero; siccome ancora
la lettera da esso Guarnieri scritta
in loro favore, comandando <i>auctoritate
domni imperatoris praesentis serenissimi
Henrici</i>, che fosse rispettato quel sacro
luogo. Di qui, torno a dirlo, si ricava che
Guarnieri reggea quella marca a nome
dell'imperadore, benchè la Chiesa romana
la pretendesse come Stato di sua
ragione. E perciocchè egli s'intitola ed è
intitolato <i>Guarnerius Dei gratia dux et
marchio</i>, se ne può inferire che non la
sola marca d'Ancona, ma anche il ducato
di Spoleti fossero a lui sottoposti.
Dicemmo di sopra, essere stato questo
Guarnieri quegli che promosse al pontificato
romano, cioè creò antipapa <i>Maginolfo</i>
col nome di Silvestro III. Ciò succedette
nell'anno presente, prima che il
papa venisse in Lombardia, per attestato
dell'Urspergense <span class="fnote">[Abbas Urspergensis, in Chron.]</span>, di cui sono le seguenti
parole: <i>Wernherus quidam ex ordine
ministerialium regis, qui marchae,
quae in partibus Aquinae</i> (dee dire Anconae)
<i>praeerat, quasi haeresim eamdem
resuscitaturus, collectis undecumque per
Italiam copiis, corruptis quoque multa pecunia
Romanis nonnullis, dum domnus
apostolicus beneventanis immoratur finibus,
quemdam pseudo abbatem de Farfara</i>
(vuol dire <i>Farfa</i>, ma senza che si sappia
che in questi tempi vi fosse un tale abbate
in quel monistero. Forse ne fu monaco)
<i>proh nefas! Cathedrae sancti Petri imposuit,
et ipsum papam Caesaris sub vocabulo
Sylvestri appellari voluit. Qui tamen
post paululum turpiter, ut merebatur, a
Catholicis eliminatus, vesaniae suae praemium
male conquisiti, pejusque dispersi aeris
retulit</i>. Nella Cronica di Fossanova <span class="fnote">[Chron. Fossae Novae, apud Ughell.]</span>
<span class="pagenum" id="Page_510">[510]</span>
si mette questo fatto sotto l'anno precedente.
<i>Marchion</i> (dice quell'autore in
vece di marchio, cioè Guarnieri) <i>venit
Romam consentientibus quibusdam Romanis,
et elegit Adinulfum</i> (tale probabilmente
fu il suo nome) <i>in Lapam</i> (cioè
<i>in papam</i>) <i>Silvestrum ad sanctam Mariam
Rotundam infra octava sancti Martini;
sed sine effectu reversus est</i>. Udalrico
da Bamberga fra le lettere da lui raccolte,
e date alla luce dall'Eccardo <span class="fnote">[Eccard., Scriptor. med. aevi, tom. 2, p. 258.]</span>, ne porta
una scritta in quest'anno da papa
<i>Pasquale II</i> a tutti i fedeli della Francia
coll'avviso, che mentre esso pontefice
stava nel portico di san Pietro fuori di
Roma in occasione della dedicazione della
basilica vaticana, <i>venit quidam Wernerius,
regni teutonici famulus, in romanae
urbis vicina</i>; e che questi s'era unito
con varii ribelli della Chiesa romana,
abitanti fuori ed entro di Roma. <i>Talibus
sociis presbyter quidam romanae urbis
advena se conjunxit, de quo vel ubi, vel
hactenus ordinatus sit, ignoramus. Hanc
personam egregiam, nigromanticis, ut dicitur,
praestigiis plenam, quum fideles nostri,
occasione treguae Dei ab armis omnino
desisterent, in lateranensem ecclesiam induxerunt,
et congregatis Wibertinae fecis
reliquiis, et episcopi nomen perniciosissime
indiderunt</i>. Soggiugne: <i>Quum vero intra
urbem die altero rediissemus, monstrum
illud turpiter ex urbe profugiens, quo
transierit ignoramus</i>. Adunque costui non
era abbate di Farfa. Abbiamo ancora dal
Dandolo <span class="fnote">[Dandul., in Chron., tom. 12 Rer. Ital.]</span> che in quest'anno in poco
più di due mesi accaddero in Venezia
due furiosissimi incendii che distrussero
molte contrade di quella nobil città, perchè
di materia combustibile era fabbricata
la maggior parte di quelle case. Si
aggiunse, che la città di Malamocco fu
affatto ingoiata dal mare, laonde il suo
vescovato venne dipoi trasportato a
Chioggia.
</p>

<p>
<span class="pagenum" id="Page_511">[511]</span>
</p>

<hr />
</div>

<div class="chapter">
<h2 class="hidden" id="MCVII">MCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Pasquale</span> II papa 9.</td>
  </tr>
  <tr>
    <td><span class="smcap">Arrigo</span> V re di Germania e d'Italia 2.</td>
  </tr>
</table>

<p>
Varii viaggi ed azioni di <i>papa Pasquale</i>
in Francia in quest'anno si possono
leggere nella Vita di Lodovico il Grosso
scritta da Sugerio abbate <span class="fnote">[Sugerius, apud Du-Chesne, Script. Rer.
Franc.]</span>. Anche il
padre Pagi <span class="fnote">[Pagius, ad Annales Baron.]</span> ne fa menzione. Io tutto
tralascio, bastandomi di accennare che
il re <i>Arrigo V</i> spedì una solenne ambasciata
in Francia per trattare con esso
papa dell'affare delle investiture, perciocchè
egli, al pari del padre, volea sostenerle
contro i decreti di Roma. Il capo
degli ambasciatori era <i>Guelfo V</i> duca di
Baviera, uomo corpolento, e che usava
un tuono alto di voce. Parevano essi andati
più per intimidire il papa, che per
trattare amichevolmente di concordia. E
niuna concordia infatti ne seguì, ma solamente
delle minaccie. Che il pontefice
ritornasse in questo medesimo anno in
Italia, si raccoglie da una sua bolla <span class="fnote">[Bacchini, di Polirone, Ist., nell'Append.]</span>
data <i>Mutinae kalendis septembris, Indictione
I Incarnationis dominicae anno MCVII,
pontificatus autem domni Paschalis II
papae nono</i>. Era in Fiesole nel dì 18 di
settembre. In quest'anno la <i>contessa Matilda</i>
nel dì 10 di febbraio trovandosi nel
contado di Volterra, tenne un placito, in
cui fece un decreto in favore de' canonici
di Volterra. Apparisce ancora da
due memorie prodotte dal Fiorentini <span class="fnote">[Fiorent., Memor. di Matild., lib. 2.]</span>
che la medesima contessa nel mese di
giugno mise l'assedio alla terra di Prato
in Toscana, che s'era ribellata a lei, oppure
a' Fiorentini. Arrivato in Toscana
il suddetto papa Pasquale, ricevette dalla
medesima contessa un trattamento convenevole
alla dignità dell'uno, e alla somma
venerazion dell'altra verso i vicarii
<span class="pagenum" id="Page_512">[512]</span>
di Gesù Cristo. Fecene menzione anche
Donizone, ma senza dire ch'ella seco andasse
a Roma, come alcuno ha supposto,
in quei versi <span class="fnote">[Donizo, in Vit. Mathild.]</span>:
</p>

<div class="poem">
<p><i>Illic post annum rediit retro pastor amandus.</i></p>
<p><i>Ejus ad obsequium Mathildis mox reperitur</i></p>
<p><i>Promta, loquens secum. Romam rediit cito praesul.</i></p>
</div>

<p>
Nell'anno presente ancora pare che venisse
in Italia <i>Arrigo il Nero</i>, duca di
Baviera e fratello del <i>duca Guelfo</i> <span class="fnote">[Antichità Estensi, P. I, cap. 39.]</span>.
Certamente è scritta come succeduta in
quest'anno una donazione da lui fatta
al monistero di santa Maria delle Carceri
d'Este. Ma essendo discorde dall'anno
suddetto l'<i>indizione settima</i>, non si può
ben accertare il tempo. Quel che è sicuro,
quivi esso principe è intitolato <i>Henricus
dux, filius quondam Guelfonis ducis,
qui professus sum ex natione mea lege
vivere Lombardorum</i>, siccome per tanti
altri documenti si scorge che costumarono
di professare i principi estensi, dai
quali egli discendeva. Fu stipulato quello
strumento <i>apud sanctam Theclam de Este</i>:
il che fa intendere che la linea estense
dei duchi di Baviera riteneva la sua porzion
di dominio nella nobil terra d'Este.
In questi tempi scrive Landolfo da san
Paolo ch'egli era in Milano <span class="fnote">[Landulphus Senior, Hist. Mediolan., cap. 15.]</span> <i>consulum
epistolarum dictator</i>. La menzione dei
consoli già introdotti nel governo di quella
città mi obbliga qui di dire, essere ciò
una pruova chiara che i Milanesi s'erano
già sgravati de' ministri imperiali o regii,
ed aveano presa la forma di repubblica
e la libertà, con governarsi da sè stessi,
solamente riconoscendo la sovranità di
chi era imperadore, oppure re d'Italia.
S'è veduto di sopra che quel popolo
tanti anni prima avea fatta guerra coi
Pavesi, e poi s'era esercitato nelle interne
fazioni e guerre civili, senza più mostrar
ubbidienza e dipendenza dal re, ossia
da alcun suo ministro. L'essersi poi
<span class="pagenum" id="Page_513">[513]</span>
sconvolta la Lombardia tutta per cagione
d'Arrigo IV, aumentò l'animo di quel
popolo a mettersi pienamente a libertà.
Cercando essi in qual maniera si avesse
a regolar la loro nuova repubblica, poco
ci volle a mettersi davanti agli occhi il
metodo tenuto dai Romani antichi nel
governo di Roma. Perciò crearono due
consoli che fossero capi principali della
comunità, ed elessero altri ministri della
giustizia, della guerra, della economia.
Credo io che sui principii l'arcivescovo
avesse gran parte nelle loro risoluzioni,
e molto d'autorità per regolar le faccende.
Formarono il <i>consiglio generale</i>, composto
di nobili e di popolo, che ascendeva
talvolta a più centinaia di persone,
capi di famiglie. Eravi eziandio un consiglio
particolare e segreto, ristretto a pochi
scelti dal generale, il quale veniva appellato
il <i>consiglio di credenza</i>; col qual
nome si denotava chi giurava di custodire
il segreto de' pubblici affari. Questo
consiglio particolare aveva in mano l'ordinario
governo politico; ma la risoluzion
delle cose importanti, come il far guerra
o pace, spedire ambasciatori, far leghe,
eleggere i consoli ed altri ministri, era
riserbato al consiglio generale.
</p>

<p>
Tale era allora la forma di queste
nascenti repubbliche; e dico repubbliche,
perchè nello stesso tempo altre città di
Lombardia si misero in libertà, e presero
forma di repubblica, come Pavia, Lodi,
Cremona, Verona, Genova ed altre. Allorchè
s'incontra nelle città d'allora il
nome di <i>consoli</i>, subito s'intende che
queste erano divenute città libere, le quali
nondimeno protestavano di riconoscere
per supremo lor padrone l'imperadore
ossia il re d'Italia. Nelle Memorie
antiche di Pisa e Lucca scorgiamo che
circa questi tempi anche quelle città cominciarono
a governarsi coi consoli, e
s'è veduto che faceano guerra fra loro:
il che indica la loro libertà, e l'acquistata
o usurpata parte del dominio. Come
poi succedessero ad essa altri marchesi
di Toscana (cosa che in Lombardia più
<span class="pagenum" id="Page_514">[514]</span>
non si usava), non è sì facile ad intendere.
Forse l'autorità dei conti, che più
non s'incontra neppure nel governo delle
città principali della Toscana, era passato
nella comunità di quelle città, restando
salva solamente l'autorità marchionale.
Probabile è ancora che la contessa
Matilda ne' tempi tempestosi delle guerre
passate fosse obbligata a cedere per accordo
alle città potenti di quella provincia
parte delle sue regalie, e tutte quelle
de' conti già governatori delle città. Abbiam
già veduto che Lucca e Siena s'erano
ribellate a lei, e tennero per un tempo
il partito di Arrigo IV. Ma appena
queste città libere si sentirono colle mani
slegate e colla balìa di maneggiar l'armi,
che lo spirito dell'ambizione, cioè la sete
di accrescere il proprio Stato colla depression
de' vicini, ristretto in addietro
ne' principi del secolo, occupò ancora
il cuore dei repubblichisti. Ed appunto in
quest'anno i Milanesi, parte mossi da
questo appetito innato negli uomini, ma
più vigoroso ne' più potenti, e parte attizzati
da antichi odii e gare, dichiararono
la guerra alla confinante città di
Lodi <span class="fnote">[Landulfus junior, Histor. Mediol., cap. 16.]</span>, e la strinsero con forte assedio.
Nè mancava in Lodi stessa chi segretamente
teneva la parte di essi Milanesi.
Oltre a varii nobili, furono sospettati di
dubbiosa fede in que' frangenti <i>Arderico</i>
vescovo della medesima città, e Gaiardo
suo fratello. Se vogliamo anche prestar
fede a Galvano dalla Fiamma <span class="fnote">[Galv. Flamma, Manipul. Flor., tom. 11 Rer.
Ital.]</span>, il popolo
di Pavia mosse guerra contro di
quel di Tortona. Conoscendosi i Tortonesi
inferiori di forza a quella potente
città, ricorsero per aiuto a' Milanesi, coi
quali contrassero lega: il che fu cagione
che anche i Pavesi si collegassero co' Lodigiani
e Cremonesi. Entrati poi nel Tortonese
essi Pavesi, diedero una rotta a
quel popolo, misero a sacco il loro territorio,
riportarono anche de' vantaggi
contra de' Milanesi, e in fine impadronitisi
<span class="pagenum" id="Page_515">[515]</span>
di Tortona, la diedero alle fiamme.
Prese tali notizie Galvano dalla Cronica
di Sicardo vescovo di Cremona <span class="fnote">[Sicard., Chron., tom. 7 Rer. Ital.]</span>, il
quale nondimeno altro non iscrive, se non
che incendiarono i borghi di Tortona.
Errò parimente Galvano in credere che
tuttavia continuasse Corrado figliuolo di
Arrigo IV ad essere re d'Italia. Giunto
intanto a Roma papa <i>Pasquale II</i> <span class="fnote">[Pandulfus Pisan., in Vit. Paschal. II, Part. I,
tom. 3 Rer. Ital.]</span>, trovò
sconcertati non poco i suoi affari.
Stefano Corso, di cui s'è parlato di sopra,
avea ribellata tutta la Marittima, e
s'era ben fortificato in Ponte Celle e in
Montalto, terre della Chiesa romana. Spedì
colà il papa il suo esercito, che ripigliò
la prima d'esse terre; ma non potendo,
a cagion del verno, fermarsi sotto l'altra,
dopo di aver saccheggiato il territorio,
si ritirò ai quartieri. Abbiamo da
Romoaldo Salernitano <span class="fnote">[Romualdus Salernitan., Chron., tom. 7
Rer. Ital.]</span> che nell'anno
presente <i>Ruggieri duca</i> di Puglia assediò
la città di Luceria, oggidì Nocera, e la
rimise sotto il suo dominio. Finalmente
l'Anonimo Barense scrive <span class="fnote">[Anonymus Barens. apud Peregrinium.]</span> che <i>Boamondo
principe</i> d'Antiochia tornato in
Italia co' crociati franzesi, e fatta adunanza
d'altri Italiani nel suo principato
di Taranto, con dugento navi, trenta galee,
cinque mila cavalli e quaranta mila
fanti, dal porto di Brindisi passò di là
dall'Adriatico alla Vallona, e la prese.
Se una tal flotta di navi fosse bastante a
condur tanti uomini e cavalli, lascerò io
considerarlo agl'intendenti. Forse passarono
in più veleggiate. Assediò dipoi la
città di Durazzo; ma ritrovandola ben
provveduta di presidio e di viveri, non
gli riuscì di mettervi il piede. Il motivo
di far questa guerra ad un imperadore
cristiano, in vece di portarla in Oriente
contra de' Turchi ed altri infedeli, fu perchè
esso imperadore <i>Alessio Comneno</i> facea
segretamente la guerra a chiunque
dei crociati voleva passare per le sue
<span class="pagenum" id="Page_516">[516]</span>
terre in Oriente, dimodochè era egli tenuto
per nemico più pericoloso che gli
stessi Turchi. Di questo fatto parlano anche
Fulcherio nella Storia sacra <span class="fnote">[Fulch., Hist. Hierosolym., lib. 2.]</span>, e il
suddetto Sicardo vescovo di Cremona
nella sua Cronica.
</p>

<hr />
</div>

<div class="chapter">
<h2 class="hidden" id="MCVIII">MCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Pasquale</span> II papa 10.</td>
  </tr>
  <tr>
    <td><span class="smcap">Arrigo</span> V re di Germania e d'Italia 3.</td>
  </tr>
</table>

<p>
Non ostante che la presenza del pontefice
<i>Pasquale</i>, ritornato a Roma, dovesse
restituire la calma a quella tumultuante
città, pure, per attestato di Pandolfo Pisano <span class="fnote">[Pandulfus Pisanus, in Vit. Paschalis II,
Part. II, tom. 3 Rer. Ital.]</span>,
tutto dì accadevano omicidii, latrocinii
e sedizioni. I ribelli di fuori influivano
a tenere inquieta la medesima
città. Il papa, per non poter di meno,
andava pazientando; nè questo il ritenne
dall'intraprendere il viaggio di Benevento.
Lasciata dunque al vescovo lavicano
la cura dello spirituale di Roma, a Pietro
di Leone ed a Leon Frangipane quella del
politico, e il comando dell'armi a Gualfredo
suo nipote, si portò a Benevento,
dove nel mese d'ottobre tenne un concilio,
i cui atti sono periti <span class="fnote">[Petrus Diaconus, Chron. Casin., lib. 4,
cap. 33.]</span>. Visitò in
tal occasione il monistero di san Vincenzo
del Vulturno, ed era già in viaggio per
tornarsene a Roma, quando gli giunse
nuova, essere quella città sconvolta per
varie sedizioni; formarsene dell'altre
verso Anagni, Palestrina e Tuscolo; essersi
ribellata la Sabina, e che <i>Tolomeo</i>,
nobil romano, di cui dianzi il pontefice
assaissimo si fidava, avea voltata casacca,
e s'era unito con <i>Pietro dalla Colonna,
abbate di Farfa</i> (ma si dee scrivere:
e coll'abbate di Farfa, perchè Farfa allora
avea per abbate <i>Beraldo</i>), di maniera
che non era sicuro il passo per tornare
a Roma. Il buon papa, senza punto sbigottirsi,
<span class="pagenum" id="Page_517">[517]</span>
chiamò in aiuto <i>Riccardo</i> dall'Aquila
duca di Gaeta, il quale co' suoi uomini
lo scortò fino alla città d'Alba, dove fu
ricevuto con somma divozione. Di là
passato a Roma, attese a ricuperare i
beni della Chiesa romana. Continuava
<i>Boamondo principe</i> di Taranto e di Antiochia
le ostilità contra dell'imperadore
<i>Alessio</i> <span class="fnote">[Fulcher., Hist. Hierosolym., lib. 2. Guillelmus
Tyr., Hist., lib. 11, cap. 6.]</span>. Questi non sapendo come
levarsi di dosso questo feroce campione,
per attestato del Dandolo <span class="fnote">[Dandul., in Chron., tom. 12 Rer. Ital.]</span>, chiamò in
suo aiuto i Veneziani, i quali con una
poderosissima flotta l'assisterono. Ma
appigliatosi dipoi a miglior consiglio,
trattò di pace, e in fatti la conchiuse,
con promettere e giurare sopra le sacre
reliquie di far buon trattamento e difesa
a chiunque passasse per li suoi Stati alla
volta di Terra Santa. Dopo di che Boamondo
si quetò, e ritornossene colla sua
armata ad Otranto <span class="fnote">[Anonymus Barensis, apud Peregrinium.]</span>, lasciando in pace
le terre del greco Augusto. In questi
tempi, se pur sussiste la cronologia di
Romoaldo Salernitano <span class="fnote">[Romualdus Salernitan., in Chron., tom. 7
Rer. Ital.]</span>, mancò di vita
<i>Guido</i> fratello di Ruggieri duca di Puglia,
di cui non veggo menzione in altri autori.
Morì parimente nell'agosto un figliuolo
d'esso duca, appellato <i>Guiscardo</i>. Trovavasi
nell'aprile di quest'anno la <i>contessa
Matilda</i> in Governolo sul Mantovano,
e quivi con pubblico strumento rimise
<i>Dodone vescovo</i> di Modena <span class="fnote">[Sillingard., Catalog. Episcopor. Mutinens.]</span> in possesso
di Rocca Santa Maria, posta nelle montagne
del Modenese. Non so io dire se all'anno
presente oppure all'antecedente
appartenga una sua donazione fatta al
monistero di san Benedetto di Polirone,
e rapportata dal padre Bacchini <span class="fnote">[Bacchini, Istor. di Poliron. nell'Append.]</span>. Lo
strumento fu scritto <i>anno ab Incarnatione
Domini nostri Jesu Christi MCVIII, sexto-decimo
die mensis octobris, Indictione prima</i>.
Potrebbe essere anno pisano, convenendo
<span class="pagenum" id="Page_518">[518]</span>
più all'ottobre dell'anno antecedente
l'<i>indizione prima</i>. Se vogliamo
prestar fede a Galvano dalla Fiamma <span class="fnote">[Gualvan. Flamm., Manipul. Flor., tom. 11
Rer. Ital.]</span>,
seguitando la discordia fra i Pavesi e
Milanesi, accadde che in quest'anno
il vescovo di Pavia con tutto il suo
popolo armato marciò alla volta di
Milano. Gli vennero incontro i Milanesi
in campagna aperta, ed attaccarono battaglia
con tal vigore, che, rotto l'esercito
pavese, vi restò prigioniero il vescovo
colla maggior parte de' suoi, condotti
poscia nelle carceri di Milano. Furono
di poi rimessi in libertà, ma con obbrobriosa
maniera: perchè condotti tutti
nella piazza, fu attaccato alla parte deretana
d'essi un fascio di paglia, e datogli
fuoco, furono così cacciati fuori della città.
Torno nondimeno a dire che non ci
possiamo assicurar della verità di questi
fatti sull'asserzione del solo Galvano,
autore non assai esatto, e troppo parziale
in favore de' Milanesi. Egli mette in questo
tempo arcivescovo di Milano <i>Giordano</i>,
che pure solamente nell'anno 1112
ottenne quella sedia.
</p>

<hr />
</div>

<div class="chapter">
<h2 class="hidden" id="MCIX">MCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Pasquale</span> II papa 11.</td>
  </tr>
  <tr>
    <td><span class="smcap">Arrigo</span> V re di Germania e d'Italia 4.</td>
  </tr>
</table>

<p>
Forse a quest'anno si dee riferire ciò
che narra Pandolfo Pisano <span class="fnote">[Pandulfus Pisanus, P. I, tom. 3 Rer. Ital.]</span> nella Vita
di <i>papa Pasquale</i>: cioè ch'egli ricuperò
molti beni della Chiesa romana, e fra
questi la città di Tivoli, il quale acquisto
nondimeno costò la vita ad assaissime
persone. Ciò fatto, salì nel Campidoglio,
e commosse il popolo romano contra di
Stefano Corso, occupatore di Montalto
e d'altri patrimonii di san Pietro. Assediò
dipoi e prese a forza d'armi essa
terra di Montalto, le cui torri furono
spianate; e tal terrore mise in cuore di
que' tirannetti, che tutti restituirono senza
<span class="pagenum" id="Page_519">[519]</span>
l'uso d'altra forza il mal tolto, e diedero
ostaggi con promessa di non vendicarsi,
e di non usurpare in avvenire i beni di
san Pietro e dell'altre chiese. Per gloria
dell'Italia non si dee tacere che nel dì 21
d'aprile dell'anno presente fu chiamato
a miglior vita pieno di meriti santo <i>Anselmo</i>
arcivescovo di Cantorberì e primate
dell'Inghilterra, Italiano di nascita <span class="fnote">[Eadmer., in Vita S. Anselmi.]</span>.
Mancò in lui un gran lume della Chiesa
di Dio, ed uno de' più illustri dotti vescovi
di quell'età, ai cui libri di molto è tenuta
la teologia scolastica, perchè principalmente
da lui fu introdotta, e cominciò
da lì innanzi ad essere coltivata con
grande applicazione nelle scuole di Parigi
e della Francia. Dimorò in questo
anno la <i>contessa Matilda</i> in Lombardia,
verisimilmente attendendo a premunirsi e
a ben provvedere le sue fortezze, perchè
già si presentiva che avesse da calare in
Italia il re <i>Arrigo V</i>. Egli era giovane, gli
bolliva il sangue nelle vene, e non era
ignoto ch'egli, al pari del padre, stava
forte nella pretension delle investiture
ecclesiastiche. Dai documenti rapportati
dal padre Bacchini <span class="fnote">[Bacchini, Istor. di Polirone nell'Append.]</span> noi comprendiamo
ch'essa si trovò ora in <i>Gonzaga</i>, ora al <i>Ponte
del Duca</i> sui confini del Modenese e del
Ferrarese, con far delle donazioni al monistero
di san Benedetto di Polirone. Ho
anch'io pubblicato uno strumento, scritto
<i>anno dominicae Nativitatis MCIX, Paschale
in apostolatu anno X, regnante Henrico
quinto quodam Henrici imperatoris filio,
anno tertio, Indictione secunda</i>, da cui
apparisce che la medesima contessa <span class="fnote">[Antiquit. Italic., Dissert. XLI.]</span>,
soggiornando sul Modenese in san Cesario,
rilasciò molte terre a <i>Landolfo vescovo</i>
di Ferrara. E in un altro atto <span class="fnote">[Ibidem, Dissert. XIX.]</span> esentò
dalle albergarie Giberto da Gonzaga.
Menzionati si truovano in questi tempi i
nobili di Gonzaga, da' quali si può credere
che discendesse quella casa che nel 1328
<span class="pagenum" id="Page_520">[520]</span>
cominciò a signoreggiare in Mantova.
Aveano i Genovesi prestato non poco
aiuto negli anni addietro alla guerra sacra
d'Oriente <span class="fnote">[Fulcher., Hist. Hierosol., lib. 2. Guillelm.
Tyr., lib. 11, cap. 9.]</span>. Con una flotta di settanta
legni assisterono essi con tal vigore
nell'anno presente <i>Baldovino re</i> di Gerusalemme,
che in mano sua pervenne la
città di Tripoli. Altri mettono prima di
quest'anno una tale conquista. Da varie
carte prodotte dal Guichenon <span class="fnote">[Guichenon, de la Maison de Savoye, tom. 3.]</span> vegniamo
in cognizione che in questi tempi
fioriva <i>Amedeo</i> conte di Morienna, progenitore
della real casa di Savoia. Egli è
appellato <i>Amedeus filius Uberti comitis</i>, e
talvolta intitolato <i>morianensis comes et
marchio</i>. Ma per mancanza d'antichi storici
restano molto allo scuro le azioni di
questo principe e de' suoi predecessori.
Secondo il Sigonio <span class="fnote">[Sigon., de Regno Ital., lib. 10.]</span>, in quest'anno
succedette la guerra tra i Cremonesi e
Bresciani. Io ne parlerò all'anno seguente.
Vuole ancora il Campi <span class="fnote">[Campi, Istor. di Piacenza, lib. 1.]</span> che nel
presente anno essi Bresciani uniti coi
Milanesi s'impadronissero della città di
Lodi. Accorsi con grandi forze i Cremonesi
collegati de' Lodigiani, gli obbligarono
ad abbandonarla. Ma ad assicurarci
di tali fatti non basta l'autorità de' moderni
scrittori. È solamente fuor di dubbio,
asserendolo Landolfo da san Paolo <span class="fnote">[Landulfus junior, Hist. Mediolan., cap. 17.]</span>,
che i Milanesi seguitarono a far guerra
a Lodi, e che in aiuto di questa città
furono i Pavesi e i Cremonesi. Aggiugne
esso Landolfo che circa questi tempi
tornato da Roma <i>Grossolano</i> arcivescovo
di Milano, perchè non ricevuto dal popolo,
andò a piantarsi in Arona, terra e fortezza
della sua chiesa sopra il lago Maggiore.
Ma fu consigliato di levarsene e
di far piuttosto il viaggio di Terra Santa;
ed egli l'intraprese con lasciare suo vicario
in Milano <i>Arderico</i> vescovo di Lodi.
</p>

<p>
<span class="pagenum" id="Page_521">[521]</span>
</p>

<hr />
</div>

<div class="chapter">
<h2 class="hidden" id="MCX">MCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCX</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Pasquale</span> II papa 12.</td>
  </tr>
  <tr>
    <td><span class="smcap">Arrigo</span> V re di Germania e d'Italia 5.</td>
  </tr>
</table>

<p>
Aveva nell'anno addietro il re <i>Arrigo
V</i>, per testimonianza dell'Annalista
d'Ildeseim <span class="fnote">[Annal. Hildesheim, apud Leibnit.]</span>, inviati a Roma <i>Federigo</i>
arcivescovo di Colonia, <i>Brunone</i> arcivescovo
di Treveri ed altri principi suoi
ambasciatori a trattare con papa <i>Pasquale
II</i> della sua venuta in Italia per
ricevere la corona imperiale. Le risposte
del papa furono, ch'egli il riceverebbe
come padre con tutto amore, purchè il
re dal suo canto si mostrasse cattolico,
figliuolo e difensor della Chiesa, e amator
della giustizia. Non erano i legati suddetti
probabilmente partiti peranche da Roma,
quando il pontefice nel dì 7 di marzo
del presente anno tenne un gran concilio
nella basilica lateranense, in cui
furono rinnovati i decreti contro le investiture
pretese dai re. Furono gli ambasciatori
suddetti, nel ripassare per
Lombardia, a visitar la <i>contessa Matilda</i>,
che li regalò da pari sua <span class="fnote">[Donizo, in Vit. Mathild., lib. 2, cap. 18.]</span>. Intanto il re
Arrigo, solennizzando in Ratisbona la
festa dell'Epifania <span class="fnote">[Abbas Ursperg., in Chron.]</span>, pubblicò alla presenza
de' principi germanici la risoluzione
sua di calare in Italia affine di prendere
dalle mani del sommo pontefice la
corona dell'imperio, e di dar buon sesto
al regno dell'Italia, dimostrandosi specialmente
pronto a far tutto ciò che gli
suggeriva il papa per la difesa della Chiesa.
Fu da tutti lodato il di lui pensiero;
e quantunque una gran cometa apparisse
in questi tempi, la cui vista il volgo suol
d'ordinario ricevere come preditrice di
malanni, pure con allegria si attese per
sei mesi a pagar le contribuzioni e a
preparar l'armata che dovea scortare
il re in questo viaggio. Provvide inoltre
il re d'uomini scienziati, ed atti all'amministrazion
<span class="pagenum" id="Page_522">[522]</span>
della giustizia e a sostenere
i diritti regali; e fra questi si contò un
certo David di nazione Scoto, che scrisse
dipoi con limpido stile tutta questa spedizione.
L'Abbate Urspergense ebbe sotto
gli occhi la di lui Storia, ma questa non
è giunta fino a' dì nostri. Adunque circa
il mese d'agosto si mosse il re Arrigo
alla volta dell'Italia. Con parte del suo
potente esercito tenne egli la via della
Savoia, e felicemente arrivò ad Ivrea.
Nel di 12 d'ottobre egli era in Vercelli,
dove confermò a Giovanni abbate del
monistero ambrosiano di Milano tutti i
suoi privilegii con diploma <span class="fnote">[Puricell., Monument. Basil. Ambrosian.]</span> dato <i>IV idus
octobris Indictione III, regnante Henrico
quinto rege Romanorum anno IV,
ordinationis ejus X</i>. Pervenuto a Novara,
trovando quel popolo resistente a
tutto ciò ch'egli pretendeva, diede alle
fiamme quell'infelice città, e fece diroccar
le sue mura, per mettere con questo
spettacolo di crudeltà sui principii terrore
a tutti gli altri popoli. Lo stesso
trattamento fece alle castella e terre che
non furono ben puntuali agli ordini suoi.
Scrive il Sigonio <span class="fnote">[Sigon., de Regno Ital., lib. 10.]</span> che Arrigo passò a
Milano, dove dalle mani di <i>Crisolao</i>, ossia
<i>Grossolano</i> arcivescovo fu coronato
colla corona ferrea. Si fondò egli qui su
quanto scrive Galvano dalla Fiamma <span class="fnote">[Galvaneus Flamma, Manipul. Flor., cap. 160.]</span>
circa l'anno 1335. Egli veramente narra,
che venuto Arrigo a Milano, prese
ivi la corona del regno d'Italia da Giordano
arcivescovo, il quale l'accompagnò
fino a Roma. Tutte queste nulladimeno
son favole. Niuno degli antichi parla di
questa coronazione, ed espressamente la
niega Donizone storico de' tempi presenti,
con iscrivere che tutte le città
della Lombardia mandarono ad Arrigo
vasi d'oro e d'argento e danari; e che la
sola città di Milano nol volle riconoscere
per padrone, nè pagargli contribuzione
alcuna <span class="fnote">[Donizo, in Vit. Mathildis, lib. 2, cap. 18.]</span>:
</p>

<p>
<span class="pagenum" id="Page_523">[523]</span>
</p>

<div class="poem">
<p><i>Aurea vasa sibi, nec non argentea misit</i></p>
<p><i>Plurima cum multis urbs omnis denique nummis.</i></p>
<p><i>Nobilis urbs sola Mediolanum populosa</i></p>
<p><i>Non servivit ei, nummum neque contulit aeris.</i></p>
</div>

<p>
Ecco dunque che non può stare la coronazione
suddetta. Nè allora <i>Grossolano</i>
soggiornava in Milano, perchè ito in
Terra Santa, nè <i>Giordano</i> per anche era
stato eletto arcivescovo di Milano. Passato
il Po, venne il re Arrigo a Piacenza,
dove fu accolto da quei cittadini con
allegrezza ed onorato di superbi regali.
L'altra parte dell'esercito suo, che era
calata in Italia per la valle di Trento,
arrivò <i>apud Viruncalia</i>, secondo il concerto,
e quivi si unì coll'altra armata e
collo stesso re. È scorretto qui il testo
dell'Urspergense <span class="fnote">[Abbas Urspergensis, in Chron.]</span>, e dee dire <i>apud
Runchalia</i>, cioè ne' prati di Roncaglia sul
Piacentino, dove alla venuta dei re ed
imperadori si solea celebrar la dieta
generale del regno d'Italia, concorrendovi
tutti i principi, baroni, vassalli e
ministri delle città. Si dee credere che
veramente anche in quella occasione si
celebrasse la dieta generale del regno:
perchè Arrigo per tre settimane si fermò
in quelle parti. Ottone Frisingense scrive <span class="fnote">[Otto Frisingens., Hist., lib. 7, cap. 14.]</span>
ch'egli diede la mostra al suo
esercito presso il Po, e che vi si trovarono
trenta mila soldati a cavallo scelti,
senza gl'Italiani, concorsi a servirlo.
Venne dipoi a Parma. Sprezzava Arrigo
tutte le città italiane.
</p>

<p>
Ma sola <i>Matilda contessa</i> gli dava
dell'apprensione, perchè ben consapevole
egli era di quanto ella aveva operato
contra dell'Augusto Arrigo IV suo padre.
Ed ebbe ben la contessa la prudenza
di non volersi portare alla corte, nè mettersi
a rischio di qualche sgarbo o violenza.
Molti principi e baroni oltramontani
si portarono a visitarla <span class="fnote">[Donizo, lib. 2, cap. 18.]</span>, per conoscere
in lei una persona superiore al suo sesso,
e di tanto credito per tutta l'Europa.
<span class="pagenum" id="Page_524">[524]</span>
Trattossi dunque fra essa e il re <i>per internuntios</i>
di pace e concordia. Prestò
ella ad Arrigo tutti gli ossequii dovuti al
sovrano; ed Arrigo a lei confermò tutti
gli Stati e diritti ad essa competenti. <i>Mathildam
comitissam per internuntios sibi
subjectam gratia sua et propriis justitiis
donavit</i>: sono parole dell'Urspergense. E
Donizone scrive che la contessa, per trattare
di questo accomodamento, dalla fortezza
di Canossa passò a quella di Bibianello,
oggidì Bianello, ed aver ella promesso
fedeltà al re contro a tutti, fuorchè
contro al romano pontefice. Indi sul
principio di dicembre il re Arrigo per la
strada di monte Bardone, ossia di Pontremoli,
si mosse coll'esercito alla volta
della Toscana; e perchè caddero immense
pioggie in quel tempo, molta gente e
cavalli perirono nel passaggio dell'Apennino.
Gli fece resistenza la suddetta terra
di Pontremoli, terra forte per la sua situazione
e per le altissime sue torri, probabilmente
spettante allora ai principi
estensi <span class="fnote">[Antichità Estensi, P. I, cap. 7.]</span>, e non già alla contessa Matilda.
Per forza se ne impadronì e la devastò.
Giunse finalmente a Firenze. Quivi
con ammirabil pompa solennizzò la festa
del santo Natale. Tutte le città della Toscana
non tardarono a mandargli ambasciatori,
regali e contribuzioni. Con che
cuore, nol so. Pandolfo Pisano, scrittore
di questi tempi, chiama esso Arrigo <span class="fnote">[Pandulfus Pisanus, in Vit. Paschalis II.]</span>
<i>exterminatorem terrae</i>, e mandato dall'ira
di Dio in Italia; con aggiugnere che
egli <i>civitates multas et castra in itinere
dolo, pacem ostendendo, subvertit, ecclesias
destruere non cessavit; religiosos ac
catholicos viros capere, quos invenire poterat,
nullo modo desistebat; quos vero
habere non poterat, a propriis sedibus pellere
non cessabat</i>. Tale era quel principe
di cui si servirono i Tedeschi e gl'Italiani
per atterrare Arrigo di lui padre, e che
peggiore del padre si diede poi a conoscere,
siccome maggiormente andremo
vedendo. Sembra a me più probabile, per
<span class="pagenum" id="Page_525">[525]</span>
non dir certo, che nell'anno presente,
prima che arrivasse in Italia il re Arrigo,
succedesse la guerra fra i Cremonesi e
Bresciani. La racconta appunto sotto
quest'anno Galvano dalla Fiamma, con
dire <span class="fnote">[Gualvanus Flamma, Manip. Flor., tom. 11
Rer. Ital.]</span> che riuscì a' Cremonesi di dare
una rotta al popolo di Brescia. Ma venuti
i Milanesi in soccorso de' Bresciani,
sì fattamente incalzarono i Cremonesi
vincitori, che li misero in fuga, e per più
miglia seguitandoli, fecero d'essi non poca
strage, massimamente allorchè furono
ridotti al fiume Oglio. La verità di questo
fatto è confermata da Sicardo vescovo
di Cremona, di cui sono queste parole <span class="fnote">[Sicard., in Chron., tom. 7 Rer. Ital.]</span>:
<i>Anno Domni MCX fuit bellum inter Mediolanenses
et Cremonenses apud Brixianorium,
Cremonensibus perniciosum</i>. E molto
più da Landolfo da san Paolo <span class="fnote">[Landulfus junior, Hist. Mediol., cap. 17.]</span>, che
scrive essersi rallegrati i Milanesi della
ordinazione di cinque loro nobili canonici
della cattedrale, fatta nel mese di
giugno; e che <i>etiam majori gaudio gavisi
sunt, quia in ipso mense susceperunt
triumphum de Cremonensibus victis et superatis
apud Brixianorii campum</i>. Questo
nome di <i>Brixianorium</i> temo io che desse
occasione a Galvano dalla Fiamma di
credere che i Bresciani avessero parte
nel suddetto avvenimento. I due autori
suddetti non parlano se non di guerra
fra i Milanesi e i Cremonesi. In questo
stesso anno papa Pasquale II, saggiamente
temendo qualche violenza dal re Arrigo,
disposto a calare in Italia, andò
nel mese di giugno verso Monte Casino <span class="fnote">[Petrus Diac., Chron. Casin., lib. 4, cap. 35.]</span>;
e chiamati a sè <i>Ruggieri duca</i> di
Puglia e <i>Roberto principe</i> di Capua, con
tutti i conti della Puglia, stabilì un trattato
con loro, che ognun d'essi prenderebbe
l'armi in difesa del pontefice, se
venisse il bisogno. Tornato a Roma, fece
giurare a tutti i baroni romani di fare
altrettanto.
</p>

<p>
<span class="pagenum" id="Page_526">[526]</span>
</p>

<hr />
</div>

<div class="chapter">
<h2 class="hidden" id="MCXI">MCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Pasquale</span> II papa 13.</td>
  </tr>
  <tr>
    <td><span class="smcap">Arrigo</span> V re 6, imperad. 1.</td>
  </tr>
</table>

<p>
Abbiamo dagli Annali Pisani <span class="fnote">[Annal. Pisani, tom. 6 Rer. Ital.]</span> che
il re <i>Arrigo V</i> o sul fine del precedente
anno, o sul principio del presente, <i>cum
magno exercitu Pisas venit, et fecit pacem
inter Pisanos et Lucenses; in qua
guerra Pisani devicerunt Lucenses ter in
campo, et Castellum de Ripafracta recuperaverunt,
et Ripam, unde lis fuit, retinuerunt</i>.
Passò ad Arezzo, e trovò della discordia
fra i cittadini e il clero <span class="fnote">[Otto Frisingens., Chron., lib. 7, cap. 14.]</span>. La
cattedrale di san Pietro era fuori della
città. Il popolo la voleva dentro, secondo
l'uso dell'altre città d'Italia, e però la
distrussero. Essendo ricorsi i cherici ad
Arrigo, prese la loro parte; e forse perchè
il popolo non mostrò prontezza ad ubbidire,
o perchè fece resistenza, il re barbaro
quivi ancora lasciò lagrimevoli segni
della sua fierezza, con far abbattere
le mura e le torri altissime d'essa città,
e spianar buona parte delle case cittadinesche.
Con questi bei preparamenti arrivò
ad Acquapendente <span class="fnote">[Abbas Urspergens., in Chron.]</span>, dove ricevette
i suoi ambasciatori tornati da Roma
con quei del papa, che portavano buone
nuove di concordia. Continuato il viaggio
fino a Sutri, giunsero altri legati del
papa con regali e proposizioni di concordia,
e promesse di dargli l'imperiale diadema.
Ma non andò molto che questo
bell'aspetto di cose si convertì in una luttuosa
e scandalosa scena; nel racconto
della quale gli scrittori romani ne attribuiscono
la colpa ad Arrigo, e gli storici
tedeschi ai medesimi Romani. Una lettera
dello stesso Arrigo presso Dodechino <span class="fnote">[Dodechinus, in Append. ad Marian. Scotum.]</span>,
l'Abbate Urspergense <span class="fnote">[Urspergensis, in Chron.]</span>, Ottone
da Frisinga <span class="fnote">[Otto Frisingensis, in Chron.]</span>, Pietro Diacono <span class="fnote">[Petrus Diacon., in Chron. Casinens.]</span>, Pandolfo
<span class="pagenum" id="Page_527">[527]</span>
Pisano <span class="fnote">[Pandulfus Pisanus, in Vit. Paschal. II.]</span> e gli Atti rapportati dal
cardinal Baronio <span class="fnote">[Baronius, in Annal. Eccles.]</span> parlano di questa
tragedia, ma non tutti con egual tenore.
Quel che è certo, Arrigo si mostrò
risoluto di non voler cedere al diritto da
lui preteso di dar le investiture agli ecclesiastici,
non volendo essere da meno
di tanti suoi predecessori. All'incontro il
papa, sapendo quanto discapito era provenuto
alla Chiesa di Dio dall'uso di tali
investiture per le frequenti simonie che
si commettevano, non era men forte in
volerle abolite. Non si sa intendere come
esso pontefice non avesse meglio concertati
gli affari, prima che gli arrivasse addosso
Arrigo col nerbo di tanti armati.
O fu egli mal servito da' suoi legati, o
burlato dalle belle parole d'esso re. Comunque
sia, veggendo egli sì forte Arrigo
nelle sue pretensioni, piuttostochè consentire
alle medesime, s'indusse egli ad
una strana risoluzione, che, proposta al
re, neppure gli parve credibile, e fu nondimeno
da lui accettata. Cioè, che il papa
con tutti i suoi rinunzierebbe al re tutti
gli Stati e tutte le regalie che gli ecclesiastici
aveano avuto e riconoscevano dall'imperio
e dal regno fino da' tempi di
Carlo Magno e di Lodovico Pio e di Arrigo
I, con ispecificare le città, i ducati, i
comitati, le zecche, le gabelle, i mercati, le
avvocazie, le milizie, le corti e castella
dell'imperio; giacchè a cagion di queste
regalie il re pretendeva di continuar l'uso
delle investiture. Ed esso re vicendevolmente
rinunzierebbe all'uso d'investire
i vescovi e gli abbati. L'accordo fu fatto,
dati dall'una e dall'altra parte gli ostaggi.
Anche oggidì si ha pena a credere che
un pontefice arrivasse a promettere una
sì smisurata cessione. Nella domenica
adunque della quinquagesima, cioè nel dì
12 di febbraio, si mosse il re Arrigo alla
volta della città Leonina, per trovare il
papa che l'aspettava coi cardinali fuori
<span class="pagenum" id="Page_528">[528]</span>
della basilica vaticana <span class="fnote">[Petrus Diaconus, Chron. Casinens., lib. 4,
cap. 36.]</span>. Furono mandati
ad incontrarlo sino a Monte Mario
gli uffiziali della corte e della milizia colle
loro insegne, e un'infinita moltitudine di
popolo portante corone di fiori, palme e
rami d'albero. Avanti alla porta comparvero
i Giudei, e nella porta i Greci che
cantavano nel loro linguaggio, e faceano
plauso al futuro imperadore. V'intervennero
ancora i monaci <span class="fnote">[Donizo, in Vit. Mathild., lib. 2, cap. 18.]</span>, e cento monache
con lampade o doppieri accesi, e tutto
il clero in pianete e dalmatiche. Con
questa maestosa processione, spargendo
intanto gli uffiziali del re gran copia di
danaro alla plebe, arrivò Arrigo alla basilica
vaticana <span class="fnote">[Pandulfus Pisanus, in Vit. Paschal. II.]</span>; ma non volle entrare,
se prima non fu consegnata alle sue guardie
ogni porta e luogo forte della medesima.
Prestò Arrigo al papa gli atti di riverenza
dovuti; il papa l'abbracciò e
baciò; ed amendue entrati per la porta
d'argento, arrivati che furono alla ruota
del porfido, si misero a sedere nelle sedie
preparate.
</p>

<p>
Allora fu che il pontefice fece istanza
ad Arrigo di eseguir le promesse della
rinunzia alle investiture. Il re si ritirò coi
suoi vescovi e principi nella sagrestia per
consultar con essi; ed allora succedette
un gran tumulto, reclamando tutti i vescovi
che era un'empietà ed eresia il volere
spogliar di tanti beni tutte le chiese.
Arrigo, nella sua lettera presso Dodechino,
pretende che l'esibizione di levar le
immense regalie ai pastori delle chiese
venisse dal papa, e fosse un tiro politico
per ricavare dal re la rinunzia delle investiture,
e nello stesso tempo concitare
contra di lui l'amplissimo ordine degli
ecclesiastici. Pandolfo Pisano ed altri, per
lo contrario, scrivono che la proposizione
fosse fatta dal re, il quale con questo
tiro pensasse a carpir la corona imperiale,
ottenuta la quale, era poi facile il continuar
le investiture, perchè la repubblica
<span class="pagenum" id="Page_529">[529]</span>
ecclesiastica non vorrebbe mai abbracciare
il partito di rilasciar tanti Stati e
beni all'imperadore. Ottone da Frisinga
scrive, avere Arrigo fatta istanza per
l'esecuzion del trattato, alla quale era
dispostissimo dal canto suo il papa; ma
che non potè quegli eseguirlo per li troppi
richiami de' vescovi. Comunque sia,
certo è che un grande bisbiglio e furore
si sollevò in tutti i vescovi sì italiani che
oltramontani all'intendere una cotanto
insopportabil condizione di rinunziare gli
Stati; laonde fra il pontefice e il re insorse
discordia, non volendo il primo coronar
l'altro senza la rinunzia delle investiture,
nè volendo il re rinunziare, se
non gli si manteneva la parola data di restituir
tutti i beni regali. Non si sa intendere
come niuno allora proponesse, o se fu
proposto, come non fosse accettato il ripiego
poscia usato, e tuttavia osservato in
Germania, cioè di lasciar libere le elezioni
de' vescovi e degli abbati, con che restava
salva la libertà della Chiesa, obbligando
poi gli eietti a prendere l'investitura degli
Stati, ma non delle chiese, dall'imperadore,
ossia dal re d'Italia. Ora il re Arrigo,
veggendo a terra il trattato, e saldo
il papa in negargli la corona, andò nelle
furie. Nè gli mancarono empii consiglieri,
il primo de' quali fu <i>Alberto</i> allora cancelliere,
poscia arcivescovo di Magonza,
uomo scellerato, che lo spinsero a far prigione
il papa contro il giuramento fatto
di nulla intentare contra la di lui persona
e dignità: il che venne con incredibil
tumulto eseguito. Fu consegnato il pontefice
ad <i>Ulrico</i> patriarca d'Aquileia, che
il custodisse sotto buona guardia. Questa
violenza non solamente fu riprovata da
tutti i buoni, e massimamente dall'arcivescovo
di Salisburgo, con rischio anche
della sua vita, ma eziandio irritò sì fattamente
il popolo romano, il quale in tal
congiuntura si fece conoscere fedelissimo
al papa suo signore, che corse a svenare
quanti Tedeschi si trovarono nella città.
E dopo aver tenuto tutta la notte un gran
consiglio, la mattina seguente uscirono
<span class="pagenum" id="Page_530">[530]</span>
essi Romani arditamente coll'armi addosso
all'esercito tedesco, alloggiato entro
e fuori della città Leonina, che non
s'aspettava una visita sì scortese. Quanti
ne trovarono, tutti li misero a fil di
spada. Assalirono dipoi il quartiere dello
stesso re, il quale uscito di letto, e scalzo
tuttavia, salito a cavallo, fece di molte
prodezze, ma corse gran pericolo della
vita, perchè gli ammazzarono il cavallo
sotto, e il ferirono anche in faccia. Salvollo
Ottone conte di Milano, o, per dir
meglio, <i>vicecomes</i>, come Landolfo da san
Paolo, più informato di questo, lasciò
scritto, con dargli il proprio cavallo; ma
fatto egli prigione, e condotto in città, fu
quivi messo in brani dall'infuriata plebe.
Armatisi intanto i Tedeschi, s'opposero
all'empito de' Romani; seguì gran battaglia,
grande strage dall'una e dall'altra
parte, rinculando ora gli uni, ora gli altri.
Penetrarono i Romani fino nel portico
di san Pietro; ma perchè si perderono
a spogliare i forzieri de' Tedeschi,
ebbero da ben pentirsene: perchè raccolti
i Tedeschi e Lombardi, li misero in fuga,
con restarne assaissimi vittima delle
spade, o annegati nel Tevere. L'attesta
Donizone, con dire che i Romani quasi
furono vincitori dei Tedeschi:
</p>

<div class="poem">
<p><i>Sed flagrant erga nimis horum quippe zabernas;</i></p>
<p><i>Insimul ex armis et denariis onerati</i></p>
<p><i>Plus adamant nummum, quam bellum vincere sumtum.</i></p>
</div>

<p>
Venuta la notte, e tenuto consiglio in Roma,
fu risoluto di procedere di nuovo
nel dì seguente contra de' Tedeschi. Ne
venne sentore al re Arrigo, il quale credette
meglio fatto di ritirarsi colla sua
gente lungi da Roma nella Sabina, ed anche
con fretta, lasciando in dietro parte
dell'equipaggio della sua armata. Seco
condusse l'innocente papa Pasquale prigione,
con cui essendo stati presi <i>Bernardo</i>
cardinale e vescovo di Parma, e <i>Bonsignore</i>
vescovo di Reggio, in lor favore
parlò con vigore Ardoino da Palude nobile
reggiano, e messo della contessa Matilda,
con ricordare ad Arrigo i patti fatti
<span class="pagenum" id="Page_531">[531]</span>
con essa. E non parlò indarno, perchè il
re, per amore della medesima contessa, li
rimise in libertà. L'Urspergense ci vuol
far credere che Arrigo <i>Apostolicum secum
duxit, et eo, quo potuit, honore tenuit</i>. Ma
Pandolfo Pisano ed altri narrano, ch'egli,
custodito sotto stretta guardia, fece non
pochi patimenti per sessanta e un giorno,
detenuto nel castello di Tribucco con sei
cardinali, e che gli altri cardinali furono
imprigionati in un altro castello. Ossia,
come vuol Pietro Diacono, che Arrigo intimidisse
il papa col minacciare a lui e a
tutti i prigioni la morte; ovvero, come
altri ha voluto <span class="fnote">[Annalista Saxo.]</span>, che Arrigo si gittasse
a' piedi del papa, e il supplicasse di perdono
e di pace; oppure che non veggendo
nè il papa, nè i cardinali che seco si
trovavano, maniera di acconciar questa
esecrabil rottura, finalmente esso papa
piegasse l'orecchio ad un aggiustamento:
certo è che questo succedette, e quale il
volle Arrigo.
</p>

<p>
Condiscese dunque il pontefice Pasquale
II, ma con protesta di farlo violentato,
e per liberar tanti prigioni e i
Romani da ulteriori vessazioni, che liberamente
e senza simonia si dovessero
eleggere da lì innanzi i vescovi ed abbati
coll'assenso dell'imperadore; e che gli
eletti prendessero il pastorale e l'anello,
cioè l'investitura da lui, senza la quale
non potessero essere consecrati; e che il
papa giurasse di non fare vendetta alcuna,
nè di adoperar censure per l'ingiuria
fatta a lui ed ai suoi; e l'imperadore
scambievolmente promettesse di lasciare
in libertà tutti i prigioni, e di conservare
o restituire tutti i beni occupati alla
Chiesa romana, fra' quali, per testimonianza
di Pietro Diacono <span class="fnote">[Petrus Diaconus, Chron. Casinens.]</span>, furono nominatamente
espresse la Puglia, la Calabria,
la Sicilia e il principato di Capoa.
Ottenne inoltre Arrigo che si potesse dar
sepoltura in chiesa al corpo di Arrigo IV
suo padre, giacchè si fecero venire in
campo persone attestanti esser egli morto
<span class="pagenum" id="Page_532">[532]</span>
con atti di vero pentimento. Così seguì
la pace, dopo la quale il papa solennemente
coronò imperadore Arrigo nella
basilica vaticana, con istare intanto serrate
le porte di Roma, acciocchè niun
de' Romani venisse a disturbare la funzione.
Il giorno preciso in cui seguì questa
coronazione, fin qui è stato controverso.
Donizone, autore di questi tempi,
scrive di papa Pasquale <span class="fnote">[Donizo, in Vita Mathildis, lib. 2, cap. 18.]</span>:
</p>

<div class="poem">
<p><i>Dum festum Paschae venite tribuit sibi pacem,</i></p>
<p><i>Urbem romuleam sibi subdens, et diadema</i></p>
<p><i>Ipsius capiti ponens, unguit, benedixit.</i></p>
<p><i>Ultima lux mensis primi tunc Pascha revexit,</i></p>
<p><i>Numinis undecimo centum post mille sub anno.</i></p>
</div>

<p>
Ci fa vedere qui Donizone tuttavia
conservata la sovranità imperiale in Roma;
ma, siccome già accennai nelle annotazioni
al di lui poema, è da stupire
come egli dica caduta in quest'anno la
Pasqua nel dì ultimo di marzo, quando
è fuor di dubbio ch'essa s'incontrò nel
di 2 d'aprile. Per altro anche Rogerio
Hovedeno <span class="fnote">[Hovedenus, Annal., P. I.]</span> e Sigeberto <span class="fnote">[Sigebertus, in Chron.]</span> scrivono
che <i>nel giorno di Pasqua</i> fu conferita la
corona ad Arrigo V. All'incontro, il padre
Pagi <span class="fnote">[Pagius, Crit. Baron.]</span> pretende ciò fatto nella domenica
in Albis, cioè a dì 9 d'aprile, ma
senza recarne alcuna soda pruova, e col
correggere a suo piacimento gli antichi
scrittori. A me sembra, non dirò solo
probabile, ma certo, che la funzione suddetta
seguisse nel giovedì dopo l'ottava
di Pasqua, cioè nel dì 13 d'aprile, giorno
delle idi. Chiaramente lo attesta l'autore
della Vita di Pasquale II, storico
contemporaneo, a noi conservato dal cardinal
d'Aragona, il quale scrive <span class="fnote">[Vit. Paschalis II, P. I, tom. 3 Rer. Ital.]</span>: H<i>aec,
quae passi sumus, et oculis nostris vidimus,
et auribus nostris audivimus, mera
veritate conscripsimus</i>. Ora questo scrittore
attesta che fu consecrato e coronato
<i>idibus aprilis, quinta feria post octavam
<span class="pagenum" id="Page_533">[533]</span>
Paschae</i>. Queste note van d'accordo, nè
patiscono eccezione. Vien confermata la
stessa verità dall'Annalista Sassone, di
cui son queste parole <span class="fnote">[Annalista Saxo.]</span>: <i>Rex Heinricus
Pascha, non longe ab urbe in castris suis
celebravit, et post octavas Paschae, die
scilicet idus aprilis, in ecclesia sancti Petri
in imperatorem consecratur</i>. Altrettanto
s'ha dal Cronografo Sassone, citato
dal padre Mabillone <span class="fnote">[Mabill., Annal. Benedictin.]</span> e dagli Annali
d'Ildeseim <span class="fnote">[Annal. Hildesheim.]</span>. L'Abbate Urspergense <span class="fnote">[Abbas Urspergensis, in Chron.]</span>,
con iscrivere che Arrigo ricevette la corona
<i>post octavas Paschae</i>, esclude le due
precedenti opinioni, e viene ad accordarsi
con questa. Nella messa solenne, e alla
comunione, il papa col corpo del Signore
in mano ratificò la pace e le promesse.
Egli se ne andò libero a Roma, e il re
Arrigo, dopo aver fatti suntuosi regali al
papa e ai cardinali ch'erano con lui,
si mise in viaggio alla volta della Toscana
per ritornarsene in Lombardia, e poscia
in Germania. Appena fu in Roma il
buon papa, che trovò alienati da sè gli
animi de' cardinali rimasti ivi, perchè
avesse consentito ad una tale concordia,
di modo che quasi nacque uno scisma.
L'ingiuriarono specialmente i più dotti,
e quasi il trattarono da eretico, sostenendo
che dovea piuttosto lasciarsi levare
la vita, che consentire alle investiture.
È un bel fare il bravo lungi dalle battaglie.
Se que' zelanti cardinali si fossero
trovati per due mesi nelle angustie del
papa, e col coltello alla gola, come egli
fu, e nel pericolo di veder sacrificati al
furore tedesco i porporati prigioni e tanti
altri Romani non so se avessero praticato
eglino ciò che ora esigevano dal
papa. Non potendo reggere a sì fatti insulti
il buon pontefice, uscì di Roma e
si ritirò a Terracina: nel qual tempo i cardinali
con solenne decreto condannarono
l'accordo da lui fatto, e diedero un grande
esercizio alla pazienza ed umiltà di
<span class="pagenum" id="Page_534">[534]</span>
lui, quasichè qui si trattasse di un punto
di fede, e non già di disciplina ecclesiastica,
la quale benchè certo patisse nella
maniera tenuta allora di dar tali investiture,
pure, dacchè se ne voleva esclusa
la simonia, si potea in qualche guisa tollerare,
Goffredo da Viterbo <span class="fnote">[Goffrid. Viterbiensis, in Chron.]</span>, Sugerio
abbate <span class="fnote">[Suger., in Vit. Lodovici Gross.]</span> ed Idelberto <span class="fnote">[Hildelb., in Epistol.]</span> ci fan conoscere
che il buon pontefice depose il
manto, si ritirò in una solitudine, e volea
rinunziare il papato; ma fu richiamato
a Roma da tutti i buoni e saggi.
</p>

<p>
Per la Toscana calò in Lombardia
Arrigo quinto fra i re, quarto fra gl'imperadori,
e gran voglia nutrendo di conoscere
di vista la celebre contessa Matilda
sua parente <span class="fnote">[Donizo, in Vit. Mathild., lib. 2.]</span>, giacchè ella non si
sentiva voglia d'ire a trovar lui, determinò
egli di andare a lei. Dimorava allora
la contessa Matilda nella fortezza di
Bibianello, ossia Bianello, sul Reggiano.
Colà nel dì 6 di maggio fu a visitarla,
magnificamente accolto, e per tre dì seco
si fermò. Sapeva Matilda fra molte altre
lingue anche la tedesca, e però sempre
senza interprete teneva i suoi ragionamenti
con lui. Talmente restò Arrigo
invaghito della prudenza ed onoratezza
di questa insigne eroina, che non solamente
le confermò i precedenti patti, ma
la dichiarò ancora sua vicegerente, ossia
viceregina in Lombardia:
</p>

<div class="poem">
<p><i>Cui liguris regni regimen dedit in vice regis,</i></p>
<p><i>Nomine quam matris verbis claris vocitavit.</i></p>
</div>

<p>
Passò dipoi Arrigo a Verona, dove si
riposò per qualche tempo, e ne resta anche
una memoria nel diploma da me pubblicato <span class="fnote">[Antiquit. Italic., Dissert. XI.]</span>,
con cui conferma ai canonici
di Cremona i lor privilegii. Esso è dato
<i>XIV kalendas junii, Indictione IV, anno
dominicae Incarnationis MCXI, regnante
Henrico V rege Romanorum anno V,
<span class="pagenum" id="Page_535">[535]</span>
imperante primo, ordinationis ejus XI. Actum
Veronae</i>. Un altro parimente ne diede egli
<i>XII kalendas junii</i> in quella città in favore
di Alberico abbate del monistero di
Polirone <span class="fnote">[Bacchini, Istor. di Poliron. nell'Append.]</span>. In questa occasione può essere
che succedesse ciò che narra il Dandolo <span class="fnote">[Dandul., in Chron., tom. 12 Rer. Ital.]</span>.
Bolliva da gran tempo discordia
fra i Veneziani e Padovani a cagion
de' confini. Collegati i Padovani co' popoli
di Trivigi e Ravenna, vennero nel
dì 4 di ottobre dell'anno precedente alle
mani coll'esercito veneto, e rimasero
sconfitti, con restarvi cinquecento e sette
d'essi prigioni. Ora giunto che fu a Verona
l'imperadore, portarono a lui i Padovani
le loro doglianze, siccome al sovrano
del regno d'Italia. Ad istanza di
esso Augusto, comparvero in quella città
gli ambasciatori veneti, e si mise fine alla
discordia, coll'essersi aggiustati i confini,
liberati i prigioni, e rinnovati i patti
d'amicizia fra Venezia dall'un canto, e
i Padovani e gli altri sudditi dell'italico
regno dall'altro. Ito poscia l'imperadore
in Germania, quivi fece dar solenne sepoltura
alle ossa del padre. Terminò i
suoi giorni nel febbraio di questo anno <span class="fnote">[Romualdus Salern., in Chron. Falco Benevent.,
in Chron. Anonymus Barens., apud Peregrin.]</span>
<i>Ruggieri duca</i> di Puglia, con lasciare suo
successore e duca <i>Guglielmo</i> suo figliuolo.
Per questa cagione i Normanni della
Puglia niun soccorso poterono prestare
al romano pontefice ne' di lui bisogni, ed
attesero unicamente a premunirsi in casa,
per timore che il nuovo imperadore potesse
far qualche tentativo contra di quegli
Stati. Preparavasi in Italia <i>Boamondo</i>
fratello di esso Ruggieri, e principe di
Antiochia e di Taranto, per ripassare in
Oriente <span class="fnote">[Albert. Aquens., lib. 11, cap. 48. Petrus
Diaconus, Chron. Casinens. et alii.]</span>, quando venne a trovare anche
lui la morte nel marzo seguente. Fu
seppellito in Canossa. Restò gran fama
e un piccolo figliuolo di lui, per nome
anche esso <i>Boamondo</i>, erede de' suoi Stati.
Appena fu fuori d'Italia, seppur ne
<span class="pagenum" id="Page_536">[536]</span>
era anche uscito l'imperadore <span class="fnote">[Landulfus junior, Hist. Mediolan., cap. 18.]</span>, che i
Milanesi, dopo avere per quattro anni o
con assedio, o con blocco, o con devastar
le campagne, stretta e malmenata la
città di Lodi, finalmente nel giugno dell'anno
presente per forza se ne impadronirono;
e lasciata in tal occasione la
briglia all'odio e sdegno loro, la spogliarono
delle mura, incendiarono le case,
ed imposero leggi severe di servitù a quel
popolo, dianzi troppo vicino a sì potente
città. Ne restano appena le vestigia nel
luogo appellato Lodi vecchio, e diverso
dal sito in cui ora è Lodi nuovo <span class="fnote">[Gualv. Flamma, Manipul. Flor., cap. 163.]</span>. Fu
quel popolo compartito in sei borghi, e
in tale stato durò il suo abbassamento
sino ai tempi di Federigo I imperadore.
</p>

<hr />
</div>

<div class="chapter">
<h2 class="hidden" id="MCXII">MCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Pasquale</span> II papa 14.</td>
  </tr>
  <tr>
    <td><span class="smcap">Arrigo</span> V re 7, imperad. 2.</td>
  </tr>
</table>

<p>
Dacchè fu posto in libertà papa <i>Pasquale
II</i>, e sentì tante doglianze del sacro
suo senato per la concession delle
investiture, mai non negò, anzi sempre
riconobbe d'aver dato l'assenso a cosa
illecita, ed operato ciò che non dovea.
Solamente scusava il fatto coll'intenzione
avuta di sottrarre ai pericoli della
vita tante persone, e a maggior danno
il popolo di Roma e lo stato della Chiesa.
Ora in questo anno fu per così scabrosa
materia raunato un insigne concilio <span class="fnote">[Labbe, Concil., tom. 10. Baron., in Annal.
Ecclesiast.]</span>
di cento venticinque vescovi a dì 18
di marzo nella basilica lateranense. Tutti
i prelati esclamarono contro delle investiture
ecclesiastiche date da mano laica,
come usurpazione dei diritti della Chiesa
e seminario di simonie. Il punto difficile
era, come il pontefice potesse venire
contra del proprio solenne giuramento.
Si trovò il ripiego da <i>Gerardo</i> vescovo
d'Engulemme, cioè che si ritrattasse
bensì e condannasse il privilegio accordato
<span class="pagenum" id="Page_537">[537]</span>
dal papa ad Arrigo, e chiamato
<i>pravilegium</i>, e non <i>privilegium</i>; ma che
non si scomunicasse la persona d'esso
imperadore. Così fu fatto. Tenuto ancora
fu in quest'anno nel mese di settembre
un concilio in Vienna del Delfinato,
e quivi non solamente seguì la condanna
delle suddette investiture, ma eziandio
fulminarono que' vescovi scomunica contra
dell'Augusto Arrigo, chiamato da
essi tiranno. Abbiamo da Landolfo da
san Paolo <span class="fnote">[Landulfus junior, Hist. Mediol., cap. 21.]</span>, che nel primo dì dell'anno
presente il clero della metropolitana
di Milano, nonostante che sapesse favorevole
a <i>Grossolano</i> arcivescovo il romano
pontefice, pure il dichiararono
decaduto da quella sedia, e in luogo suo
elessero arcivescovo <i>Giordano da Clivi</i>,
uomo per altro ignorante e di non molta
levatura. Chiamarono dipoi tre suffraganei
di quella metropoli per ordinarlo,
cioè <i>Landolfo</i> vescovo d'Asti, <i>Arialdo</i>
vescovo di Genova e <i>Mamardo</i>, ossia
Mainardo, vescovo di Torino. Vennero
questi, ma quel d'Asti accortosi che non
erano concorsi gli altri suffraganei, e
bollire non poca mormorazione nel popolo,
tentò di fuggire. Gli veniva fatto,
se le genti di Giordano non l'avessero
ritenuto per forza, con anche ferire un
suo diacono, e bastonare i di lui famigli.
Infine Giordano fu da essi consecrato.
Portossi poco appresso a Roma Mamardo
vescovo di Torino, ed ottenne dal
papa il pallio per questo novello arcivescovo,
senza che s'intenda come esso
pontefice abbandonasse Grossolano, già
approvato per legittimo arcivescovo. Ma
perchè Mamardo aveva ordine di non
dare il pallio a Giordano, s'egli prima
non faceva giuramento, non si sa se di
fedeltà al romano pontefice, o di non
prendere l'investiture dall'imperadore,
o di qualche altra obbligazione, e Giordano
ricusò di farlo; per sei mesi ne
stette senza. Ho detto che per l'esaltazione
di Giordano incorse gran mormorazione
fra il popolo di Milano. Aggiugne
<span class="pagenum" id="Page_538">[538]</span>
Landolfo, che vi fu ancora delle contese
e battaglie, nelle quali ebbero parte <i>Azzo</i>
vescovo d'Acqui e <i>Arderico</i> vescovo di
Lodi. Infatti fra le lettere raccolte da
Ulderico da Bamberga presso l'Eccardo <span class="fnote">[Eccard., Scriptor. med. aevi, tom. 2, p. 266.]</span>,
una se ne legge scritta in tal occasione
dal medesimo Azzo vescovo all'imperadore
Arrigo, in cui l'avvisa
doversi tenere in Roma un sinodo (cioè
il lateranense suddetto) <i>in qua asseritur,
domnum papam P.</i> (Paschalem) <i>deponi et
alterum debere eligi, qui omne consilium
pacis, quod cum domno P. firmastis dissolvat,
pro eo quod domnus P. non audet vos
propter factas inter vos et ipsum securitates
excommunicare</i>. Ecco quali nuove
corressero allora. Appresso aggiugne che
i Milanesi aveano eletto un altro arcivescovo
(cioè Giordano), e fattolo consecrar
da alcuni suffraganei. <i>Quod ego
videns contra imperii vestri honorem fieri,
omnino interdixi; et licet ab ipsis
multum rogatus, hujusmodi consecrationi
interesse, nec assensum praebere volui,
immo dedi operam erigendi magnum parietem
populi contra populum sub occasione
alterius archiepiscopi, quem pars
illorum intendit deponere, viri scilicet literatissimi,
et ingenio astutissimi, et eloquentissimi,
curiae vestrae valde necessarii,
cujus partem propter honorem vestrum
in tantum auxi, quod medietas
populi contra medietatem populi contendit</i>.
Parla qui di Grossolano, a cui procura
la protezion dell'imperadore, con insieme
consigliarlo di venir presto in Italia,
e che a ciò non occorreva un grande
esercito. <i>Vestra est enim adhuc Langobardia,
dum terror, quem ei incussistis,
in corde ejus vivit</i>. Forse perchè Grossolano
fu in Roma creduto parziale dell'imperadore,
o protetto da lui, restò
abbandonato, e si lasciò correre l'elezion
di Giordano.
</p>

<p>
Io non so se nell'antecedente o nel
presente anno fosse scritta da papa Pasquale
un'altra lettera allo stesso imperadore
Arrigo, in cui gli notifica di non
<span class="pagenum" id="Page_539">[539]</span>
aver potuto finora riaver varii Stati spettanti
alla Chiesa romana <span class="fnote">[Eccard., Scriptor. med. aevi, tom. 2, p. 274.]</span>. <i>Licet quidam,</i>
dice egli, <i>jussioni vestrae, in his
quae beato Petro restitui praecepistis,
adhuc noluerunt obedire, incolae videlicet
Civitatis Castellanae, Castri Corcolli,
Montisalti, Montisacuti et Narnienses: Nos
tamen ea, et Comitatus Perusinum, Eugubbinum,
Tudertinum, Urbevetum, Balneum
Regis, Castellum Felicitatis, Ducatum
Spoletanum, Marchiam Ferraniam, et
alias beati Petri possessiones per mandati
vestri praeceptionem confidimus obtinere.</i>
Notisi che il ducato di Spoleti è chiaramente
detto di ragione della Chiesa romana.
Nomina il papa anche <i>Marchiam
Ferraniam</i>, ma si dee scrivere <i>Firmanam</i>,
allora occupata da Guarnieri, non osando
io leggere <i>Marchiam Ferrariam</i>, perchè
Ferrara in questi tempi era in potere
della contessa Matilda, che la riconosceva
dalla Sedia apostolica. <i>Alessio</i> imperadore
d'Oriente, per quanto si ha da
Pietro Diacono <span class="fnote">[Petrus Diacon., Chron. Casinens., lib. 4,
cap. 46.]</span>, avuta notizia dell'indegno
trattamento fatto dall'imperadore
Arrigo al romano pontefice, spedì ambasciatori
a Roma per condolersi con
lui, e congratularsi coi Romani dell'opposizione
fatta ad esso Arrigo. E sperando
egli di profittare di così bella occasione,
propose che volessero eleggere
imperadore <i>Giovanni</i> Comneno suo figliuolo.
Può anche essere che corressero
dei regali. Acconsentirono i Romani al
trattato, ed elette circa seicento persone,
le spedirono a Costantinopoli per
condurre in Italia il progettato Augusto.
Non è punto credibile che tanta gente
fosse spedita colà. E perciocchè non apparisce
altro dell'esecuzion di questo
disegno, bisogna immaginare ch'esso
poco stesse ad andarsene in fascio, perchè
non s'arrischiarono i Romani di
condurre a fine un negozialo di tanta
importanza, che potea tirar loro addosso
lo sdegno e le forze di tutta la Germania.
<span class="pagenum" id="Page_540">[540]</span>
Nel dì 13 d'aprile di quest'anno, la
contessa Matilda, dimorando nel castello
di Massa del distretto di Modena, fece
una donazione al suo diletto monistero
di san Benedetto di Polirone <span class="fnote">[Bacchini, Istor. di Poliron. nell'Append.]</span>. E nel
dì 8 di maggio trovandosi al Bondeno
de' Roncori, fece donazione della corte
Vilzacara col castello, broglio e borgo
di san Cesario alla chiesa di san Cesario
del contado di Modena. In quest'anno
ancora, secondo i conti del Campi <span class="fnote">[Campi, Istor. di Piacenza, tom. 1.]</span> e
d'altri storici piacentini, per opera specialmente
della suddetta zelantissima
contessa furono cacciate le monache
dall'insigne monistero di san Sisto di
Piacenza, perchè la lor dissolutezza era
giunta ad esser incorreggibile. In vece
di esse presero i monaci benedettini
il governo di quel sacro luogo, cavati
dall'allora esemplarissimo monistero di
Polirone.
</p>

<hr />
</div>

<div class="chapter">
<h2 class="hidden" id="MCXIII">MCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Pasquale</span> II papa 15.</td>
  </tr>
  <tr>
    <td><span class="smcap">Arrigo</span> V re 8, imperad. 5.</td>
  </tr>
</table>

<p>
Impariamo da Falcone Beneventano <span class="fnote">[Falco Beneventan., Chron., tom. 5 Rer. Ital.]</span>
che essendosi nell'anno precedente
fabbricate varie congiure in Benevento
per levare quella città di sotto il
dominio pontificio, avvertitone <i>papa Pasquale</i>
da que' cittadini ch'erano costanti
nella fedeltà, si portò colà nel dì 2 di
dicembre per rimediare ai disordini.
Fermossi in quella città nel tempo del
verno, e correndo il mese di febbraio,
celebrò ivi un concilio. Poscia, dopo avere
scoperti gli autori di quelle trame, e
datigli in mano della giustizia, lasciato in
quella città per governatore e contestabile
Landolfo della Greca, uom di gran
coraggio e prudenza, se ne tornò a Roma.
Trovavasi affatto sprovveduto di danari
<i>Baldovino re</i> di Gerusalemme, e però
gli mancava il miglior nerbo per
resistere a tanti nemici infedeli che all'intorno
<span class="pagenum" id="Page_541">[541]</span>
gli facevano guerra <span class="fnote">[Guillelmus Tyr., lib. 11, cap. 21. Ordericus
Vital., Hist. Eccles. Bernardus Thesaur., cap. 100,
tom. 7 Rer. Ital.]</span>. Ebbe
sentore che <i>Adelaide</i> contessa di Sicilia,
vedova del defunto <i>conte Ruggieri</i>, e madre
del piccolo <i>Ruggieri</i>, succeduto a <i>Simone</i>
suo fratello nel dominio di quella
isola, era principessa a proposito per
sovvenire alle di lui indigenze; perchè
fama correva ch'essa nel tempo della
tutela del figliuolo avesse accumulato
grossissime somme d'oro. Però spedì
ambasciatori in Sicilia per trattare d'averla
in moglie. Poco vi volle a far
gustare questa proposizione all'ambiziosa
principessa; ma affinchè il figliuolo
Ruggieri e i suoi cortigiani non attraversassero
a lei il conseguimento della corona,
fu proposto e conchiuso, che nascendo
figliuoli da Baldovino e Adelaide,
succedessero nel regno di Gerusalemme.
Ma venendo egli a mancar senza prole,
quel regno si devolvesse al figliastro Ruggieri.
Portò seco Adelaide una prodigiosa
quantità di viveri, d'armi, di cavalli, e,
quel che più si sospirava, di denaro; e
giunta a Tolemaide, fu con grande solennità
sposata. Ma non passarono due
anni che Adelaide si trovò delusa e tradita
dal re consorte. Egli avea tuttavia
vivente un'altra moglie, presa prima di
essere re <span class="fnote">[Idem Bernardus, cap. 92.]</span>. Sotto varii pretesti ripudiatala,
senza che v'intervenisse alcun giudizio
della Chiesa, l'avea forzata ad entrare
nel monistero di sant'Anna di Gerusalemme.
Fece poi cattivo fine questa
donna, per attestato di Bernardo tesoriere,
perchè ottenuta licenza di andarsene a
visitare i parenti in Costantinopoli, quivi
s'abbandonò ad una vita disonesta. Ora
gravemente un dì infermatosi Baldovino,
e rimordendolo la coscienza dell'ingiuria
fatta alla legittima moglie, per consiglio
de' baroni, fece voto, se guariva, di ripigliarla.
Indi rivelò tutto ad Adelaide, con
intimarle il divorzio. S'ella, trovandosi
così barbaramente ingannata, prorompesse
<span class="pagenum" id="Page_542">[542]</span>
in pianti ed in amare invettive contra
del re e degli ambasciatori predetti, è
facile l'immaginarlo. Non tardò molto
essa per lo dispetto a tornarsene in Sicilia,
ma priva di que' tesori che portò a
Gerusalemme, ed accorata per questo
tradimento si crede che terminasse la sua
vita nell'anno 1118. Una sì nera azione
recò non poco nocumento alla riputazione
del re Baldovino e agli affari di Terra
Santa. Fra gli altri il conte Ruggieri figliuolo
di essa Adelaide con tutta la corte
de' Siciliani, al vedersi così burlato, concepì
tale sdegno contra di Baldovino e
de i re di Gerusalemme, che, per attestato
di Guglielmo Tirio <span class="fnote">[Guillelmus Tyr., Hist. Hierosolym.]</span>, solo fra' principi
cristiani mai non diede loro soccorso
alcuno, nè curò lo stato miserabile, in
cui a poco a poco si ridussero le cose dei
Cristiani in Palestina e in Soria. La città
di Cremona, siccome scrisse Siccardo <span class="fnote">[Sicard., in Chron. tom. 7 Rer. Ital.]</span>,
da lì a cent'anni vescovo della medesima,
patì in questo anno un fierissimo incendio
nel dì di san Lorenzo. Abbiamo
strumenti di donazioni fatte al monistero
di Polirone dalla <i>contessa Matilda</i>, mentre
essa dimorava in Pigognaga e nel
Bondeno, vicino al Po <span class="fnote">[Bacchini, Istor. di Poliron. nell'Append.]</span>. Era ito in Terra
Santa <i>Grossolano</i> arcivescovo, di Milano.
Tornato in Italia, e inteso come
Giordano avea occupata la sua chiesa,
eletto già e consecrato arcivescovo determinò
di venire a Milano: il che fu cagione
che esso Giordano informato di
questo prendesse il pallio colle condizioni
proposte dal papa <span class="fnote">[Landulf. junior, Hist. Mediolan., cap. 26.]</span>. Venuto poi Grossolano
a Milano, coll'aiuto de' suoi parziali
s'impadronì delle torri di Porta Romana.
Allora prese l'armi la fazion di
Giordano, e andò per iscacciarlo. Succederono
fra le due parti dei combattimenti,
ne' quali restarono non pochi feriti
e morti, non solamente della plebe,
ma anche della nobiltà. S'interposero
pacieri, e proposero di rimettere la decision
<span class="pagenum" id="Page_543">[543]</span>
di tale discordia al concilio davanti
al papa. E perchè la borsa di Grossolano
restò in breve esausta, gli convenne sloggiare,
con fama nondimeno che ricavasse
buona somma di danaro da Giordano per
ritirarsi. Venne egli perciò a Piacenza, e
di là a Roma, per trattar della sua causa
nel tribunal pontificio. Diede fine alla sua
vita nel dì 6 di gennaio dell'anno presente
nel monistero di Pontidio sul Bergamasco
Liprando prete, quel medesimo
che col giudizio del fuoco avea negli anni
addietro fatta guerra ad esso Grossolano,
come ad arcivescovo simoniaco <span class="fnote">[Landulf. junior, Hist. Mediolan., cap. 24.]</span>. Morì
in concetto di santità (il che era facile
allora), e fu detto ch'erano succeduti
miracoli alla sua tomba.
</p>

<hr />
</div>

<div class="chapter">
<h2 class="hidden" id="MCXIV">MCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Pasquale</span> II papa 16.</td>
  </tr>
  <tr>
    <td><span class="smcap">Arrigo</span> V re 9, imperad. 4.</td>
  </tr>
</table>

<p>
Avea, come dissi poc'anzi, lasciato
<i>papa Pasquale</i> per suo contestabile e
governatore di Benevento Landolfo della
Greca <span class="fnote">[Falco Beneventan., in Chron.]</span>. Contra di lui per invidia
<i>Roberto principe</i> di Capoa, ed altri baroni
normanni fecero una congiura, e nell'agosto
precedente si portarono con poderosa
armata all'assedio di quella città. Con
poca fortuna nondimeno, perchè il valoroso
Landolfo, fatta co' Beneventani una
sortita, li mise in fuga, e poco mancò che
non prendesse tutto il loro bagaglio.
Durò nondimeno la guerra col guasto
delle campagne di Benevento; e crebbero
poscia i malanni, perchè lo stesso arcivescovo
di quella città <i>Landolfo</i> si dichiarò
contra del medesimo contestabile, e
trasse dalla sua la maggior parte del popolo,
di maniera che in fine astrinsero esso
contestabile a deporre la carica. Per questa
e per altre cagioni papa Pasquale II
nell'ottobre tenne un concilio in Ceperano
ai confini del ducato romano, o della
Puglia, dove concorsero <i>Guglielmo duca</i>
di Puglia e <i>Roberto principe</i> di Capoa
<span class="pagenum" id="Page_544">[544]</span>
con circa mille cavalli. Quivi il papa diede
l'investitura della Puglia, Calabria e Sicilia
al duca Guglielmo. Falcone così scrive,
e da ciò si può ricavare che i duchi
della Puglia ritenessero diritto d'alto
dominio sopra la Sicilia, sovranità nondimeno
sottoposta ad un maggiore sovrano,
cioè al romano pontefice. Quivi ancora
essendo forte il papa in collera contra
dell'arcivescovo Landolfo, istituì il giudizio
intorno alle accuse dategli, e il depose.
Ma egli col tempo, e, se vogliam
credere a Romoaldo Salernitano <span class="fnote">[Romualdus Salernitan., Chron., tom. 7 Rer.
Ital.]</span>, coll'uso
di molti regali, fu restituito nella
sua dignità. Di questi regali non parla
Falcone. Da Romoaldo è riferito il suddetto
concilio all'anno seguente; ma
Falcone, storico contemporaneo, merita
maggior fede. Glorioso riuscì quest'anno
alle armi cristiane per la guerra felicemente
fatta ai Mori padroni dell'isole
Baleari. L'onore specialmente ne è attribuito
ai Pisani. I Mori, dissi, abitanti in
quelle isole, cioè in Evizza, Maiorica e
Minorica, colle lor piraterie tenevano inquieta
e danneggiata tutta la costa di
Italia <span class="fnote">[Annales Pisani, tom. 6 Rer. Ital.]</span>. Risoluti i Pisani di far quella
impresa, ebbero ricorso al buon papa
Pasquale per ottenerne la sua approvazione
e benedizione. Poscia disposto un
terribile armamento per mare, con tutte
le lor forze, accompagnati da <i>Bosone</i> cardinale
legato della santa Sede e da <i>Pietro</i>
loro arcivescovo, marciarono alla volta
di que' Barbari. Questa guerra è diffusamente
narrata in un poema da Lorenzo
Veronese, o da Verna <span class="fnote">[Laurent. Veronens., lib. 1 Poem., tom. 6
Rer. Ital.]</span>, diacono del
medesimo arcivescovo, ed autore di vista.
Fu esso poema pubblicato dall'Ughelli,
e da me ristampato altrove. Riuscì a questa
armata nell'anno presente di conquistar
l'isola d'Evizza, e di prendere nel
dì di san Lorenzo la città d'essa isola,
posta in sito vantaggioso. Ne distrussero
<span class="pagenum" id="Page_545">[545]</span>
i Pisani le mura e il cassaro, cioè la
rocca, e seco condussero prigione il governatore
saraceno. Passarono poi l'armi
vittoriose all'isola di Maiorica, e vi
fecero lo sbarco nella festa di san Bartolommeo,
con intraprendere l'assedio
di quella città. In aiuto de' Pisani concorsero
<i>Raimondo</i> conte di Barcellona ed
altri conti di Catalogna, di Provenza
e Linguadoca.
</p>

<p>
Nell'anno presente ancora l'imperadore
<i>Arrigo V</i> celebrò in Magonza le sue
nozze con una figliuola d'Arrigo re d'Inghilterra
appellata <i>Matilda</i> <span class="fnote">[Abbas Urspergensis, in Chron. Simeon Hunelmensis.]</span>. In quella
solennità si presentò davanti ad esso
Augusto coi piè nudi <i>Lottario duca</i> di
Sassonia, che fu poi imperadore, per chiedere
perdono dell'essersi dianzi ribellato.
Così scrive Ottone Frisingense <span class="fnote">[Otto Frising., in Chron.]</span>: il che
come sussista non so; perchè nell'anno
seguente altre storie cel rappresentano
coll'armi in mano contra del medesimo
Augusto. Erasi, come vedemmo, nell'anno
1090 ribellata la città di Mantova alla
<i>contessa Matilda</i>, nè a lei fin qui era venuto
fatto di poterla ricuperare <span class="fnote">[Donizo, in Vita Mathild., lib. 2, cap. 19.]</span>. Questa
contentezza fu a lei riserbata per
l'anno corrente. Cadde essa gravemente
inferma, mentre dimorava a Monte Baranzone
sulle montagne di Modena, nel
qual luogo si vede una donazione da lei
fatta a san Benedetto di Polirone nel
dì 14 di giugno <span class="fnote">[Bacchini, Istor. di Polirone.]</span>. La fama, solita ad
ingrandir le cose, in breve la diede per
morta. Allora il popolo di Mantova, siccome
libero dal timore d'essa, fece uno
sforzo, e mise l'assedio a Ripalta castello
della medesima contessa, e tanto lo strinse,
che i difensori stanchi capitolarono la
resa, ma condizionata, se fosse viva la
lor padrona Matilda. <i>Manfredi</i> vescovo
di Mantova intanto arrivò alla sua città,
e divolgò che Matilda era tuttavia vivente.
Gli ebbe a costar la vita un sì dispiacevol
<span class="pagenum" id="Page_546">[546]</span>
avviso per l'infuriato popolo che
la desiderava morta. Nè molto stettero i
Mantovani che diedero al fuoco l'infelice
castello di Ripalta. Questa disgrazia fu
per tutto il tempo della malattia di Matilda
a lei tenuta nascosa dai suoi. Ma
dacchè si fu riavuta, intesone il tenore,
pensò a farne vendetta. Raunò quanti
combattenti potè, formò eziandio una flotta
di navi, e con questo armamento passò
all'assedio di Mantova. Sulle prime se ne
rise quella forte città; ma scorgendo la
risoluta contessa di trarre a fin quell'impresa,
que' cittadini s'appigliarono a' consigli
di pace; e spediti ambasciatori alla
stessa, mentre era in Bondeno, trattarono
di rendersi ad onesti patti. Seguì infatti
la resa di quella città sul fine di ottobre
con gloria grande di Matilda, a cui, dopo
aver messa al dovere ne' tempi addietro
anche la marca, creduta da me quella di
Toscana, nulla restò più delle perdute
antiche sue giurisdizioni che non ritornasse
alle sue mani. Nel dì 8 di novembre
di quest'anno la medesima contessa,
essendo nel monistero di san Benedetto
di Polirone <span class="fnote">[Bacchini, Istor. di Polirone.]</span>, esentò dalle albergarie
de' soldati tutti i beni di que' monaci. Ho
anch'io dato alla luce un laudo proferito
alla di lei presenza per lite di persone
private <span class="fnote">[Antiquit. Italic., Dissert. XXXI.]</span>, mentre la medesima soggiornava
nella rocca di Carpineta nel dì 22
d'aprile dell'anno presente.
</p>

<hr />
</div>

<div class="chapter">
<h2 class="hidden" id="MCXV">MCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Pasquale</span> II papa 17.</td>
  </tr>
  <tr>
    <td><span class="smcap">Arrigo</span> V re 10, imperad. 5.</td>
  </tr>
</table>

<p>
Per attestato di Falcone Beneventano <span class="fnote">[Falco Benevent., tom. 5 Rer. Ital.]</span>,
si portò in quest'anno papa <i>Pasquale
II</i> alla città di Troia in Puglia, e
quivi nel dì 24 d'agosto tenne un concilio
coll'intervento di quasi tutti gli arcivescovi,
vescovi e baroni di quelle contrade.
Vi fu accettata da tutti la tregua
di Dio. Andato poscia a Benevento, dedicò
<span class="pagenum" id="Page_547">[547]</span>
la chiesa di san Vincenzo del Volturno,
e finalmente nel dì 30 di settembre se ne
tornò a Roma. L'anno fu questo in cui
la celebre <i>contessa Matilda</i> terminò il corso
di sua vita <span class="fnote">[Donizo, in Vita Mathild., lib. 2, cap. 20.]</span>. Trovandosi ella in Bondeno
de' Roncori della diocesi di Reggio,
l'assalì una fastidiosa infermità sul principio
di quest'anno, in occasione di una
visita fattale da <i>Ponzio</i>, superbo abbate
di Clugnì, che tornava da Roma. Continuò
il suo malore per alcuni mesi ancora:
nel qual tempo ella esercitò più che
mai la sua pia liberalità verso i monisteri
di Polirone <span class="fnote">[Bacchini, Istor. di Polirone.]</span> e di Canossa, e verso
i canonici regolari di san Cesario sul Modenese.
Era assistita da <i>Bonsignore</i> vescovo
di Reggio. Passò in fine a miglior
vita questa principessa, gloriosa per tante
azioni di pietà, di valore e di prudenza,
nel dì 24 di luglio, cioè nella vigilia di
san Jacopo, di cui era divotissima, e il
corpo suo seppellito nella chiesa del monistero
di san Benedetto di Polirone,
quivi riposò, finchè nell'anno 1655 per
cura ed ordine di papa Urbano VIII trasportato
a Roma, fu magnificamente collocato
nella basilica vaticana in memoria
dell'insigne sua beneficenza verso la Chiesa
romana. Aveva ella negli anni addietro,
siccome dicemmo, lasciata erede di
tutti i suoi beni essa Chiesa: eredità nondimeno
che fu seminario di nuove lite
fra i romani pontefici e gl'imperadori; e
per assaissimi anni poi la troviamo tra
essi disputata, finchè il tempo, medico di
molte malattie politiche, diede fine a quella
contesa. Nè tardò a volare in Germania
la nuova della morte di questa insigne
principessa, di cui scrive l'Urspergense <span class="fnote">[Abbas Urspergensis, in Chron.]</span>:
<i>Qua foemina sicut nemo nostris
in temporibus ditior ac famosior, ita
nemo virtutibus et religione sub laica professione
reperitur insignior</i>. Arrigo imperadore
fu da' suoi ministri mosso, ed anche
dai parziali d'Italia con lettere invitato
a venire a prendere il possesso di
<span class="pagenum" id="Page_548">[548]</span>
tutti i di lei beni. Per quali titoli, non si
vede ben chiaro. Finch'egli pretendesse i
regali e feudali, come fu la marca della
Toscana, Mantova ed altre città, se ne intende
il perchè. Ma egli pretese ancora
gli allodiali e patrimoniali, e ne entrò
anche in possesso, per quanto si vedrà.
Probabilmente non dovette in tal congiuntura
tacere la linea degli Estensi di
Germania, cioè di <i>Guelfo V</i> ed <i>Arrigo il
Nero</i> duchi di Baviera, perchè, secondo i
patti del matrimonio d'esso Guelfo colla
medesima contessa, al primo doveano
pervenire tutti i di lei beni. Certo è che
sotto l'imperador Federigo I, come si dirà
a suo luogo, fu loro fatta giustizia in
questo particolare. Ora l'imperadore Arrigo,
a cui stava forte a cuore il cogliere
questa pingue eredità, si dispose a calare,
subito che gli affari gliel permetteano, in
Italia. Continuò ed ebbe fine in quest'anno
la guerra de' Pisani contra delle isole
Baleari <span class="fnote">[Annales Pisani, tom. 6 Rer. Ital.]</span>. Riuscì loro dopo lunghe fatiche
e combattimenti, e colla strage di moltissime
migliaia di Saraceni, di prendere
la città di Maiorica, e di distruggerla, per
togliere quel nido ai corsari africani. Pieni
poi delle spoglie di quegl'infedeli, e
colmi di gloria se ne tornarono alla lor
patria. Se anche l'isola e città di Minorica
restasse da loro soggiogata e disfatta,
nol so io dire di certo. Gli Annali Pisani
dicono di sì. Ben so io che Evizza
non è Minorica, come si figurò il Tronci <span class="fnote">[Tronci, Annal. Pisani.]</span>
ne' suoi Annali di Pisa. Di sopra all'anno
1097 osservammo che <i>Folco</i> marchese,
figliuolo di Azzo II marchese, fu
quegli che propagò la linea italiana dei
marchesi d'Este. Leggonsi tre atti a lui
e all'anno presente spettanti <span class="fnote">[Antichità Estensi, P. I, cap. 32.]</span>. Il primo
è un placito da lui tenuto nella grossa
terra di <i>Montagnana</i> (appellata <i>populosa</i>
da Rolandino) nel dì 31 di maggio, in
cui veggiamo proferita dal medesimo principe
una sentenza in favore del nobilissimo
monistero delle monache di san Zacheria
<span class="pagenum" id="Page_549">[549]</span>
di Venezia per beni posti nell'altra
insigne terra di <i>Monselice</i>: dal che
comprendiamo ch'esso marchese Folco
dominava nell'una e nell'altra d'esse terre.
Il secondo strumento, stipulato in <i>Montagnana</i>
nel dì 10 di giugno di quest'anno,
contiene una donazione fatta da esso
marchese Folco al monistero di Polirone
<i>pro ordinatione testamenti Garsendae genitricis
meae</i>, cioè di Garsenda principessa
del Maine sua madre, di cui più volte
si è parlato di sopra. Un'altra donazione,
da lui fatta al monistero della Trinità di
Verona nel dì 2 di ottobre dell'anno presente,
fu stipulata <i>in Caminata constructa
ante ecclesiam beatissimae sanctae Teclae
virginis sita in villa, quae est ante castrum
Esti</i>. Lo stesso marchese s'intitola
<i>habitator in loco, qui dicitur Esti</i>. Non
usavano per anche questi principi il titolo
di <i>marchesi d'Este</i>, ma erano padroni
d'Este, o, per dir meglio, compadroni;
perchè vedremo che anche l'altra linea
estense dei duchi di Baviera riteneva una
terza parte del dominio di quella nobil
terra e di Rovigo, e dell'altre sottoposte
allora ad essi marchesi. Nell'anno presente
<i>Ordelafo Faledro</i> doge di Venezia <span class="fnote">[Dandul., in Chron., tom. 12 Rer. Ital.]</span>
con grossa armata navale ricuperò la città
di Zara, che pochi anni prima gli era
stata tolta da <i>Calomanno</i> re d'Ungheria.
</p>

<hr />
</div>

<div class="chapter">
<h2 class="hidden" id="MCXVI">MCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Pasquale</span> II papa 18.</td>
  </tr>
  <tr>
    <td><span class="smcap">Arrigo</span> V re 11, imperad. 6.</td>
  </tr>
</table>

<p>
Nel dì 6 di marzo di quest'anno tenne
<i>papa Pasquale</i> un concilio nella basilica
lateranense <span class="fnote">[Abbas Urspergensis, in Chron. Labbe, Concilior.,
tom. 10.]</span>, in cui di nuovo riprovò
e condannò il privilegio delle investiture
da lui contra sua voglia accordato
all'imperadore Arrigo. Ma ebbe in tal occasione
bisogno della sua pazienza; perchè
<i>Brunone vescovo</i> di Segna, tenuto dopo
la morte per santo, ebbe ardire di trattar
da eretico lo stesso papa, per avere
<span class="pagenum" id="Page_550">[550]</span>
accordato quell'indulto. Gli convenne ancora
sofferire che que' vescovi riguardassero
come scomunicato esso imperadore
senza che egli nondimeno volesse
lasciar uscire decreto contra della di lui
persona. Fu anche agitata in quel concilio
la lite dell'arcivescovato di Milano, pendente
fra <i>Grossolano</i> e <i>Giordano</i>, amendue
presenti al suddetto concilio. Perchè il
primo era passato dalla chiesa di Savona
a quella di Milano, e si trovava che tal
traslazione, siccome cagion di tumulti
e guerre, tornava in danno dell'anime e
dei corpi; perciò fu essa riprovata e giudicato
in favor di Giordano. Dianzi era
stato assoluto Grossolano dalle accuse di
simonia, e tenuto fu in Roma per legittimo
arcivescovo. Gran concetto si avea
della di lui dottrina, avendolo lo stesso
papa adoperato per confutare lo scisma
de' Greci. Come egli ora cadesse, non se
ne sa la vera cagione, perchè il passare
da una chiesa all'altra da gran tempo
era in uso, nè più si badava agli antichi
canoni che lo proibivano. Forse la caduta
sua è da attribuire all'essere stato conosciuto
uomo intrigante, capriccioso e
predominato dall'ambizione, e però poco
prudente e molto inquieto. Landolfo da
san Paolo <span class="fnote">[Landulfus junior, Hist. Med., cap. 29.]</span>, storico contemporaneo,
parla di questo concilio, e della deposizion
di Grossolano, con aggiugnere che egli
non volle tornare a Savona, ma per un
anno e quattro mesi seguitò a dimorare
in Roma in san Sabba, monistero de' Greci,
dove terminò i suoi giorni nell'anno
seguente. Tornò a Milano il vittorioso arcivescovo
Giordano, e un dì raunato il
clero e popolo, salito con <i>Giovanni da
Crema</i> cardinale romano sul pulpito della
metropolitana, pubblicamente scomunicò
l'imperadore Arrigo, a cagion, senza dubbio,
dell'aver fatto prigione il papa, ed
estorto il privilegio delle investiture. Con
questo segreto patto dovea egli aver conseguita
la vittoria suddetta. Non volea già
il pontefice fulminar le censure contra di
esso Augusto, ma non ostava che gli altri
<span class="pagenum" id="Page_551">[551]</span>
le fulminassero, e il sacro collegio lo esigeva.
Abbiamo dall'Abbate Urspergense
che il suddetto imperadore verso il fine
di febbraio <span class="fnote">[Abbas Urspergensis, in Chron.]</span> <i>in Italiam se una cum regina,
totaque domo sua contulit, ac circa
Padum negotiis insistens regni, legatos ad
Apostolicum pro componendis caussis, quae
iterum regnum et sacerdotium disturbare
coeperunt, suppliciter destinavit. Ponzio
abbate</i> di Clugnì, come parente del papa,
fu principalmente adoperato in questo maneggio.
Portossi in tal congiuntura esso
Arrigo a visitar la maravigliosa città di
Venezia. Ciò chiaramente apparisce da un
suo proclama, da me dato alla luce <span class="fnote">[Antichità Estensi, P. I, cap. 29.]</span>,
con cui egli <i>IV idus marcii in regno Veneciarum</i>
(si noti questa espressione gloriosa
per la repubblica veneta) <i>in palatio
ducis, anno ab Incarnatione Domini MCXVI,
Indictione VIIII</i>, diede varii ordini in favor
delle monache di san Zacheria di
Venezia, essendovi presenti <i>Ordelaffus
Dei gratia Venetiae dux, et Henricus Welphonis
ducis frater</i>, con alcuni vescovi e
nobili. Vien confermata la stessa verità
dall'accuratissimo Andrea Dandolo, che
così scrive <span class="fnote">[Dandulus, in Chron., tom. 12 Rer. Ital.]</span>: <i>Mense marcii MCXVI Henricus
V imperator Venetias accedens, in
ducali palatio hospitatus est, liminaque
beati Marci, et alia sanctorum loca cum
devotione maxima visitat, et urbis situm,
aedificiorumque decorem, et regiminis aequitatem
multipliciter commendavit. Curiam
etiam suorum principum tenens, pluribus
monasteriis immunitatum privilegia
de suis possessionibus italici regni concessit,
in quibus ducalem provinciam regnum
appellat</i>. Per un documento da me
pubblicato <span class="fnote">[Antiquit. Ital., Dissert. XI.]</span> si conosce che il medesimo
Augusto nel dì 12 di maggio si trovava
in Governolo sul Mantovano, dove
come persona privata fece donazione di
beni al monistero di Polirone, e alla chiesa
di Gonzaga <i>pro mercede et remedio animae
meae et comitissae Mathildis</i>. Segno
<span class="pagenum" id="Page_552">[552]</span>
è questo che Arrigo s'era messo in possesso
della vasta eredità della contessa Matilda.
A quell'atto intervenne anche <i>Guarnieri
giudice</i>, che noi diciamo ora <i>dottor di
legge</i>. In un placito tenuto a dì 6 del suddetto
mese di maggio <span class="fnote">[Antiquit. Ital., Dissert. XLIII.]</span> da esso Augusto
nel medesimo luogo di Governolo, e in
un altro <span class="fnote">[Ibidem, Dissert. XXXI.]</span> spettante a' canonici regolari
di Melara, si vede nominato <i>Warnerius
bononiensis</i>. Con tali documenti ho io
confermato <span class="fnote">[Ibidem, Dissert. XLIV.]</span> quanto scrive l'Abbate
Urspergense all'anno 1126; cioè <span class="fnote">[Abbas Urspergensis, in Chron.]</span>: <i>Eisdem
temporibus dominus Wernerius libros
legum, qui dudum neglecti fuerant, nec
quisquam in eis studuerat, ad petitionem
Mathildis comitissae renovavit</i>, ec. Credette
il Sigonio che s'ingannasse l'Urspergense
nell'attribuir questa gloria alla
contessa Matilda, che era già defunta.
Ma l'Urspergense, che aveva all'anno 1115
riferita la morte d'essa contessa, ben sapea
ch'essa nell'anno 1126 non era in
vita. Però volle dire che Guarnieri fioriva
in questi tempi, ma che molto prima,
ad istanza di Matilda, aveva intrapreso di
spiegare i Digesti e l'altre leggi di Giustiniano
trascurate ne' secoli addietro, e
certamente conosciute prima che i Pisani
portassero (se è pur vero) da Amalfi
le Pandette appellate pisane, ed oggidì
fiorentine. Ora certo è, confessandolo anche
gli stessi dotti bolognesi, che questo
<i>Warnieri</i>, ossia <i>Guarnieri</i>, chiamato da
altri <i>Irnerio</i>, il primo fu che aprisse in
Bologna scuola di giurisprudenza romana;
e di qui ebbe il suo primo principio,
siccome ho altrove osservato <span class="fnote">[Antiquit. Italic., Dissert. XLIV.]</span>, lo studio
di Bologna, consistente a tutta prima
in un solo lettor di leggi, ma di mano in
mano accresciuto di lettori dell'altre
scienze ed arti: per la qual diligenza si
formò un'università, che portò poi il vanto
di primaria fra tutte le italiane: giacchè
oggidì si sa anche in Bologna essere
<span class="pagenum" id="Page_553">[553]</span>
un'impostura del secolo susseguente il
diploma di Teodosio minore, da cui si dice
fondata fin dall'anno di Cristo 431
l'università bolognese.
</p>

<p>
Benchè patisca qualche difficoltà un
altro documento da me prodotto <span class="fnote">[Antiq. Ital., Dissert. XI.]</span>, appartenente
ad essa città di Bologna; pure
vo io credendo sussistente notizia che
quel popolo nel dì 7 di maggio del presente
anno, mentre l'imperadore Arrigo
dimorava in Governolo, ottenesse da lui
la remission delle offese, e una conferma
de' privilegii e delle consuetudini di
quella città, la quale in questi tempi non
men della Romagna riconosceva per suo
sovrano l'imperadore ossia il re d'Italia.
Dopo aver tenuto il concilio lateranense,
papa <i>Pasquale II</i> nello stesso mese di
marzo ebbe non poche inquietudini e travagli:
se pure questo avvenimento non si
dee riferire all'anno precedente <span class="fnote">[Pandulfus Pisanus, in Vita Paschalis II.
Falco Beneventanus, in Chron.]</span>. Mancò
di vita il prefetto di Roma. Pietro di
Leone faceva una gran figura allora in
essa città, e da Benzone vescovo scismatico
d'Alba vien chiamato <i>Giudeo</i>, perchè
Ebreo fatto Cristiano. Orderico Vitale <span class="fnote">[Orderic. Vital., Hist. Eccles., lib. 12.]</span>
all'anno 1119 scrive che un figliuolo
d'esso Pietro fu sprezzato da
tutti <i>propter odium patris ipsius, quem
iniquissimum foeneratorem noverunt</i>. Ora
costui attese a far succedere in quella illustre
carica un suo figliuolo coll'appoggio
del papa. Ciò saputosi dai Romani, non
perderono tempo ad eleggere prefetto un
figliuolo del prefetto defunto, tuttochè di
età non per anche atta ad un tal ministero,
perchè fanciullo. Indi il presentarono al
papa, acciocchè il confermasse: cosa che
egli ricusò di fare, e si dee ben avvertire
per conoscere intorno a questo l'autorità
del sommo pontefice. Quindi si venne alle
minaccie, e poscia alla guerra ne' giorni
della settimana santa e di Pasqua fra le
genti armate del papa ed esso popolo
romano. Tolomeo, uno de' principali Romani,
<span class="pagenum" id="Page_554">[554]</span>
e zio del giovinetto prefetto, benchè
sulle prime prendesse la protezion
del papa, e ne ottenesse perciò la Riccia,
pure non istette molto a rivoltarsi contra
di lui. E perchè dalle soldatesche pontificie
fu fatto prigione esso nipote di
Tolomeo fuori di Roma, lo stesso Tolomeo
con un corpo d'armati andò a liberarlo
dalle loro mani. Un tal fatto tirò
dietro la ribellion di molte terre in quei
contorni e della Marittima, e di quasi
tutta Roma. Il buon papa, a cui non piaceva
il comperarsi la quiete collo spargimento
del sangue, amò meglio di ritirarsi
fuor di Roma a Sezza. Durante questo
contrasto, i Romani scaricarono il
lor furore contro le case di Pietro Leone
e de' suoi aderenti. Andò poscia a
poco a poco calando questo fuoco, in
guisa che, secondo Falcone Beneventano,
il papa rientrò in Roma e nel palazzo
del Laterano. I Romani ribelli a poco a
poco tornarono alla di lui divozione ed
ubbidienza.
</p>

<hr />
</div>

<div class="chapter">
<h2 class="hidden" id="MCXVII">MCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Pasquale</span> II papa 19.</td>
  </tr>
  <tr>
    <td><span class="smcap">Arrigo</span> V re 12, imperad. 7.</td>
  </tr>
</table>

<p>
Funestissimo riuscì quest'anno all'Italia
e Germania <span class="fnote">[Abbas Urspergensis, in Chron.]</span>. Era tutta sossopra
la Germania per le guerre civili che
la laceravano, sostenendo alcuni principi
il partito dell'imperadore, ed altri
usando l'armi, e tutto dì fabbricando congiure
contra di lui. Vi si fece anche sentire
un terribil tremuoto, di cui simile
non restava memoria. Ma questo vieppiù
micidiale si provò in Italia. Per attestato
dell'Annalista Sassone <span class="fnote">[Annalista Saxo, apud Eccardum.]</span>, <i>Verona
civitas Italiae nobilissima aedificiis
concussis, multis quoque mortalibus obrutis
corruit. Similiter in Parma, et Venetia,
aliisque urbibus, oppidis, et castellis
non pauca hominum millia interierunt</i>. In
Cremona, per attestato di Sicardo <span class="fnote">[Sicard., in Chron.]</span>,
<span class="pagenum" id="Page_555">[555]</span>
cadde, fra gli altri edifizii, la cattedrale.
Cominciò questo flagello sul principio dell'anno,
e per quaranta giorni si andarono
sentendo varie altre funestissime scosse
<i>per universam fere Italiam</i>, come lasciò
scritto Pietro Diacono <span class="fnote">[Petrus Diaconus, Chron. Casin., lib. 4,
cap. 62.]</span>. Landolfo
da san Paolo <span class="fnote">[Landulfus junior, Histor. Mediol., cap. 36.]</span> anch'egli parla di questo
spaventevole tremuoto, <i>qui regnum
Longobardorum penitus commovit et quassavit,
et me nimirum</i> (ovvero <i>nimium</i>)
<i>vigilare fecit</i>. Vidersi ancora nuvoli di
color di fuoco e sangue vicini alla terra,
e corse anche voce d'altri molti prodigii,
prodotti forse piuttosto dall'apprensione,
che realmente accaduti, i quali però
sparsero il terrore dappertutto. Nel qual
tempo <i>Giordano arcivescovo</i> di Milano
tenne un concilio, al quale intervennero
i suoi suffraganei coi consoli e magistrati
di quella città. Ora il rumore di tante
calamità e dei divolgati strani prodigii
s'accrebbe non poco in quei creduli tempi,
con fama ancora di sangue piovuto
dal cielo; e servirono tutti questi successi
a far più che mai desiderare all'Augusto
Arrigo la pace colla Chiesa. Però
spedì varii ambasciatori a trattarne col
papa, ma senza frutto. Perciocchè confessava
bensì il pontefice di non averlo
scomunicato, ma che la scomunica fulminata
contra di lui dai concilii, vescovi
e cardinali, principali membri della Chiesa,
non si potea levare se non coll'assenso
e consiglio d'essi. Arrigo, mal soddisfatto
di tali risposte, credette meglio
di passare a Roma stessa per trattar più
da vicino i suoi affari col sommo pontefice.
E tanto più l'animava a questo
viaggio la buona corrispondenza che passava
fra lui e la nobiltà romana. Allorchè
egli intese nell'anno precedente la
discordia insorta fra esso papa e i Romani
a cagion di Pietro di Leone, per
attestato di Pietro Diacono <span class="fnote">[Petrus Diaconus, Chron. lib. 4, cap. 60.]</span>, <i>xenia imperialia
urbis praefecto et Romanis transmisit,
<span class="pagenum" id="Page_556">[556]</span>
adventum suum illis praenuntians
affuturum</i>. Infatti, venuta la primavera,
l'Augusto Arrigo coll'esercito suo si portò
a Roma. Scrive Pandolfo Pisano <span class="fnote">[Pandulfus Pisanus, in Vita Paschalis II.]</span>,
che i suoi aderenti e consiglieri furono
l'abbate di Farfa, già due o tre volte
condannato ad avere la testa recisa dal
busto a cagione de' sacrilegii e delle sedizioni
sue contra del papa, e Giovanni
e Tolomeo nobili romani. Fece egli guerra
ad alcune terre e castella fedeli al
pontefice: cose bensì di poco momento,
ma che nondimeno mossero il popolo e
la plebe di Roma ad accoglierlo con plauso
e con una specie di trionfo, ma senza
che gli venisse incontro niuno de' cardinali,
vescovi e clero romano. Poscia cercò
di far pace col papa, il quale, al primo
sentore della venuta di lui, subito uscì
fuori di Roma, e andossene a Monte Casino <span class="fnote">[Petrus Diaconus, Chron. Casin., lib. 4,
cap. 60.]</span>,
ed indi per Capoa a Benevento.
Erano i maneggi d'esso pontefice di formare
una lega del principe di Capua, del
duca di Puglia, e degli altri baroni normanni,
per opporsi al vicino Arrigo. Poca
disposizione dovette egli trovare in quei
principi. Intanto Arrigo, parte con regali,
parte con promesse, si guadagnò gli
animi de' consoli, senatori e magnati romani.
Diede per moglie Berta sua figliuola
a Tolomeo console, figliuolo di un altro
Tolomeo già console; il quale, se si
vuol riposare sull'attestato di Pietro Diacono
suo parente, <i>ex Octavia stirpe progenitus
erat</i>. Si sarebbe trovato quello
storico in uno non lieve imbroglio, se
avesse preso a recar pruove di questa
gloriosa genealogia. Ma neppure in quei
barbari tempi vi era scarsezza di adulatori,
e di chi adulava sè stesso. Confermò
Arrigo al medesimo Tolomeo tutti i
beni e stati a lui provenuti da Gregorio
suo avolo.
</p>

<p>
Saltò poscia in testa ad esso Augusto
di farsi coronare di nuovo nella basilica
vaticana, e in una magnifica congregazion
<span class="pagenum" id="Page_557">[557]</span>
de' Romani fece di grandi sparate,
con esporre la sua ardente inclinazione
alla pace; ma gli fu risposto a tuono
dagli ecclesiastici, che rovesciarono sopra
di lui la colpa delle discordie e dei
disordini, senza che in lui apparisse ombra
di pentimento. In somma, giacchè in
Roma non v'era, nè vi voleva essere
papa Pasquale, nel dì di Pasqua fecesi
coronare in san Pietro da <i>Burdino</i>, altrimenti
appellato <i>Maurizio</i> arcivescovo di
Braga, che due anni prima, uscito di
Spagna, con grande sfarzo era venuto a
Roma a cagion di alcune differenze coll'arcivescovo
di Toledo. Costui era allora
sì caro a papa Pasquale, che, in
occasion della venuta a Roma dell'imperadore
Arrigo, lo spedì a lui per trattare
della sospirata concordia. Ma lo
ambizioso prelato lasciossi talmente guadagnare
dalle carezze e promesse d'Arrigo,
che s'indusse a dargli la corona:
azione procurata con tutto studio dall'imperadore,
acciocchè apparisse, che
se non la potea avere dal papa, la riceveva
almen dalle mani di chi facea la
figura di legato apostolico. Ma ciò appena
s'intese alla corte pontificia, residente
allora in Benevento, che il papa,
intimato un concilio nel mese di aprile <span class="fnote">[Falco Beneventan., in Chron.]</span>,
scomunicò esso Burdino, anzi il depose,
come costa da alcune antiche memorie.
Venuta poi la state, e temendo l'Augusto
Arrigo l'aria e i caldi di Roma, se
no tornò in Lombardia a soggiornare in
luoghi di miglior aria e fresco. Verisimilmente
Arrigo il Nero duca di Baviera,
della linea estense di Germania, dovette
in queste congiunture far la sua
corte ad esso imperadore <span class="fnote">[Antichità Estensi P. I, cap. 29.]</span>. Noi il troviamo
non solamente in Italia, ma anche
nella nobil terra d'Este, dove nel dì 4
d'ottobre del presente anno tenne un
placito, ed accordò la sua protezione al
<span class="pagenum" id="Page_558">[558]</span>
monistero di santa Maria delle Carceri,
coll'imporre la pena di due mila mancosi
d'oro ai contravvenienti. Dal che siam
condotti a conoscere che anche la linea
estense dei duchi di Baviera riteneva
almeno la sua parte nel dominio d'Este,
e nell'eredità del marchese Azzo II. Dalla
Cronica del monistero di Weingart <span class="fnote">[Chron. Weingart., tom. 1 Scriptor. Brunswic.
Leibnitii.]</span>
siamo avvertiti che fra la sua linea e
quella de' marchesi estensi durò un pezzo
discordia e guerra a cagion di tale eredità.
Forse il duca Arrigo, prevalendosi
in quest'anno del buon tempo, mentre
l'imperadore colla sua armata si trovava
in quelle parti, si mise in possesso
d'Este. Come poi si componessero queste
liti, lo vedremo all'anno 1154. Infestarono
nell'anno presente gli Ungheri
la Dalmazia, siccome vogliosi di ritorre
ai Veneziani la città di Zara <span class="fnote">[Dandul. in Chron., tom. 12 Rer. Ital.]</span>. Con
una poderosa flotta di navi, carica di
cavalleria e fanteria, passò a quella volta
<i>Ordelafo Faledro</i> doge di Venezia. Attaccò
battaglia con que' Barbari, ma ebbe la
disgrazia di lasciarvi la vita. Fu riportato
a Venezia il di lui cadavero, ed eletto
doge in sua vece <i>Domenico Michele</i>, benchè
vecchio, pieno nondimeno di spiriti
guerrieri, di prudenza e di religione. Da
un documento, ch'io ho dato alla luce <span class="fnote">[Antiquit. Italic., Dissert. V, pag. 173.]</span>,
si raccoglie che in questi tempi <i>Guarnieri</i>
era tuttavia duca di Spoleti e marchese
di Camerino. Da lui o da un altro dello
stesso nome prese poi quella che oggidì
si appella marca d'Ancona, la denominazione
di <i>Marca di Guarnieri</i>, come ho
provato altrove <span class="fnote">[Antichità Estensi, P. I.]</span>. Apparisce da un
altro documento <span class="fnote">[Antiquit. Italic., Dissert. VI, pag. 315.]</span> che in questi medesimi
tempi era marchese di Toscana <i>Rabodo</i>,
messo a quel governo dall'imperadore.
</p>

<p>
<span class="pagenum" id="Page_559">[559]</span>
</p>

<hr />
</div>

<div class="chapter">
<h2 class="hidden" id="MCXVIII">MCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXVIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Gelasio</span> II papa 1.</td>
  </tr>
  <tr>
    <td><span class="smcap">Arrigo</span> V re 15, imperad. 8.</td>
  </tr>
</table>

<p>
Abbiamo da Pandolfo Pisano <span class="fnote">[Pandulfus Pisanus, P. 1, tom. 3 Rer. Ital.]</span>,
scrittore contemporaneo della vita di
<i>Pasquale II</i>, che questo pontefice nello
autunno dell'anno precedente era venuto
ad Anagni. Quivi per la vecchiaia e per
li patimenti fatti cadde infermo, e si ridusse
a tale, che i medici il davano per
ispedito. Tuttavia si rimise alquanto in
forze, di maniera che potè venire a Palestrina,
dove celebrò il santo Natale ed
anche l'Epifania, e congedò gli ambasciatori
di <i>Alessio Comneno</i> imperadore d'Oriente,
il quale finì appunto i suoi giorni
in quest'anno, con aver per successore
<i>Giovanni</i> suo figliuolo. Ciò fatto, coraggiosamente
venne il buon papa con un
corpo d'armati alla volta di Roma, <i>et
liberaturus beati Petri basilicam, incautis
hostibus Romam in porticum venit</i>. Legge
il padre Papebrochio <i>in portica</i>, e spiega
tal parola <i>in lectica</i>. Ma è da sapere che
il portico di san Pietro contiguo alla basilica
vaticana, e spesse volte menzionato
nelle antiche storie, volgarmente veniva
chiamato la <i>portica</i>. Però <i>in portica</i>
altro non è ivi che <i>porticum</i>, come ha il
testo della biblioteca estense, di cui mi
son servito io nell'edizion delle Vite di
Pandolfo Pisano. Tal timore arrecò la
venuta del pontefice in quel luogo al
prefetto di Roma e a Tolomeo, capi
de' sediziosi romani, che già pensavano
a nascondersi. Ma aggravatasi l'infermità
del pontefice, mentre stava preparando
le macchine militari per cacciar colla
forza da san Pietro i nemici, questa il
condusse al fine de' suoi giorni nel dì 21
di gennaio come pruova il padre Pagi <span class="fnote">[Pagius, in Crit. Baron.]</span>.
Piissimo, saggio ed ottimo pontefice, che
in tempi sommamente torbidi si seppe
regolare con prudenza, carità e mansuetudine;
e merita scusa se nella sua
<span class="pagenum" id="Page_560">[560]</span>
prigionia non fece di meglio. Vero è che
il cardinal Baronio <span class="fnote">[Baron., in Annal. Eccles. ad ann. 1112.]</span> non gli sa perdonare,
perchè mai non si volesse indurre
dipoi a scomunicar Arrigo V, dopo gli
strapazzi ricevuti da lui, con dire ch'egli
<i>visus est languescere et hebescere</i>, e che
per non avere aderito ai cardinali, i quali
proferirono essa scomunica, <i>magnam
ipse sibi notam inussit, summam vero
laudem sibi pepererunt cardinales</i>. Questo
papa nondimeno non già biasimo, ma
lode riporterà di aver così operato presso
chiunque rifletterà che in tal maniera
diede egli a conoscere la delicatezza
della sua coscienza. Rivocò egli la concession
dell'investiture, perchè era obbligato
a non approvar quel disordine.
Per conto poi di Arrigo, niun ostacolo
riteneva i cardinali dallo scomunicarlo;
ma il buon papa non conobbe dall'un
canto necessarie le censure, e dall'altro
gli stava davanti agli occhi l'avere col
giuramento chiamato Dio in testimonio
della sua promessa di non fulminare
contra dell'imperador la scomunica. Secondo
il Baronio, non teneva quel giuramento;
ma meglio fia il credere ad
un papa, ch'esso teneva in quella congiuntura.
Almeno poteva esserci dubbio,
e il buon pontefice volle eleggere la parte
più sicura, con osservar la parola e
il giuramento fatto, e lasciar correre
intanto la scomunica de' cardinali e
d'altri contra d'Arrigo: il che era bastante
al bisogno. Fu poi portato nel dì
seguente il corpo imbalsamato d'esso
<i>Pasquale II</i> alla sepoltura nella basilica
lateranense in un mausoleo: al che
niuno de' Romani fece opposizione, giacchè
si trattava di ammetterlo morto.
Tre giorni dopo la morte del papa si
raunarono i vescovi e cardinali con alquanti
senatori e consoli romani per
trattare dell'elezion del successore <span class="fnote">[Pandulfus Pisanus, in Vita Gelas. II, P. I,
tom. 3 Rer. Italic.]</span>.
Cadde questa sopra la persona di <i>Giovanni
Gaetano</i>, già monaco casinense,
<span class="pagenum" id="Page_561">[561]</span>
poscia cardinale e cancelliere della santa
romana Chiesa, vecchio venerando per
l'età e più per le sue virtù e per gl'illibati
costumi. Abbiamo la sua Vita elegantemente
scritta da Pandolfo Pisano,
autore contemporaneo, ed illustrata da
Costantino Gaetano abbate benedettino.
Prese poscia il nome di <i>Gelasio II</i>.
</p>

<p>
Ma appena si sparse la voce del papa
eletto, che Cencio Frangipane, uno dei
fazionarii dell'imperadore, con una mano
di masnadieri ruppe le porte della chiesa,
prese il pontefice eletto per la gola,
con pugni e calci il percosse, e a guisa di
un ladrone il trasse alla sua casa, e quivi
l'imprigionò. All'avviso di questo esecrabil
attentato, furono in armi Pietro
prefetto di Roma, Pietro di Leone con
altri nobili, e dodici rioni della città coi
Trasteverini; e saliti in Campidoglio, spedirono
tosto istanze e minacce ai Frangipani,
perchè rimettessero in libertà il
papa. Fu egli in fatti rilasciato, e trionfalmente
condotto al palazzo del Laterano,
quivi con tutta pace cominciò a dar
udienza alla nobiltà romana, che in copia
concorreva ad onorarlo. Si andava
intanto divisando di aspettar le quattro
tempora, nelle quali l'eletto pontefice,
che solamente era diacono, si potesse
promuovere al presbiterio e consecrar
papa: quando eccoti nuova una notte che
l'imperadore Arrigo era segretamente arrivato
con gente armata nel portico di
san Pietro <span class="fnote">[Falco Beneventanus, in Chron.]</span>. Trovavasi egli sul Padovano,
o, per dir meglio, ne' contorni del
Po verso Torino, come ha Landolfo da
san Paolo; e udita appena la morte di
papa Pasquale, frettolosamente si mise in
viaggio coll'esercito alla volta di Roma,
e colà all'improvviso arrivò nel dì 2
di marzo, quando egli avea dianzi fatto
sapere a Roma che solamente per Pasqua
volea venirvi. Ora all'avviso di così impensato
arrivo, spaventato il papa, con
tutta la sua corte si ritirò per quella notte
in una casa privata, e la seguente mane
imbarcatosi con tutti i suoi in due
<span class="pagenum" id="Page_562">[562]</span>
galee, pel Tevere discese al mare. Ma si
trovò terribilmente gonfio esso mare con
pioggia e tuoni; lo stesso Tevere era in
tempesta; però convenne prendere terra.
<i>Ugo cardinale</i> d'Alatri, col benefizio della
notte, prese il papa sulle sue spalle, e miselo
in salvo nel castello d'Ardea, perciocchè
già i Tedeschi battevano le rive
di quel fiume. Essendo ritornati costoro
la mattina a Porto, giurarono i cortigiani
del papa che il papa era fuggito; ed essi
perciò si ritirarono. Fu ricondotto il pontefice
in nave, e dopo varii pericoli nel
mare tuttavia grosso, arrivò a Terracina,
e di là a Gaeta, patria del medesimo papa,
dove con gran solennità si vide accolto.
Colà concorsero varii arcivescovi,
vescovi ed abbati per onorarlo. Vi spedì
anche l'imperadore i suoi messi per pregarlo
di ritornare a Roma, a farsi consecrare,
e mostrando gran premura di
assistere ad una tal funzione, e che questa
sarebbe la maniera più facile per ristabilir
l'unione. E non facendolo, aggiunse
minaccie. Non parve al saggio pontefice
sano consiglio il fidarsi di un principe
che avea sì sonoramente perduto il rispetto
al suo predecessore, con cui anch'egli
fu fatto prigione. E per conto del trattato
di pace <span class="fnote">[Gelas. II, Epist. apud Wilhelm. Malmesburiensem.]</span>, fece sapergli che vi darebbe
volentieri mano in luogo e tempo proprio,
cioè in Milano o in Cremona, per la festa
di san Luca. Scelse il pontefice queste
due potenti città, perchè già divenute libere
e divotissime de' sommi pontefici;
giacchè egli non si potea fidar de' Romani,
gente venale in que' tempi, e tante
volte provati da' suoi predecessori e da
lui stesso per poco fedeli. Fu egli poscia
ordinato prete e vescovo nelle quattro
tempora di marzo, alla qual funzione, oltre
ad una gran copia di prelati e d'innumerabil
popolo, intervennero ancora
<i>Guglielmo duca</i> di Puglia e Calabria, <i>Roberto
principe</i> di Capoa, e <i>Riccardo</i> dall'Aquila
duca di Gaeta, principi che in
quella occasione giurarono fedeltà ed omaggio
<span class="pagenum" id="Page_563">[563]</span>
ad esso papa Gelasio, siccome a
sovrano temporale de' loro Stati. Accorgendosi
intanto l'imperadore Arrigo che
non vi restava apparenza di poter condurre
a' suoi voleri il papa, passò ad un
eccesso troppo indegno di principe cristiano,
e di chi voleva essere nominato e
creduto difensore della Chiesa romana.
Cioè unito con que' pochi o molti nobili
romani che stavano attaccati al suo partito,
fece dichiarar papa, voglio dire antipapa,
<i>Maurizio Burdino</i> (che già vedemmo
arcivescovo di Braga, e scomunicato
dal medesimo papa Pasquale II), <i>die
quadragesimo quarto post electionem nostram</i>,
dice papa Gelasio nella lettera
scritta ai vescovi e principi della Francia.
Per conseguente la promozione di questo
mostro dovette succedere circa il dì 9 di
marzo: il che vien confermato da Landolfo
da san Paolo <span class="fnote">[Landulfus junior, Hist. Mediol., cap. 32,
tom. 5 Rer. Ital.]</span>, che la scrive avvenuta
<i>septimo idus martii</i>. Aggiugne
questo istorico che Arrigo fece valere
presso i Romani la risposta data da Gelasio
di discutere la controversia del papato
in Milano o in Cremona, e che essi
<i>clamaverunt: numquid honorem Romae
volunt illi transferre Cremonae? Absit</i>.
Però si animarono ad eleggere un altro
papa. Oltre a ciò, <i>magister Guarnerius de
Bononia, et plures legis periti populum
romanum convenerunt</i>, per fargli credere
che si potea passare a quella sacrilega
elezione e consecrazione. Questo è il medesimo
Guarnieri di cui s'è parlato di
sopra all'anno 1116. Veggasi che gran
sapere e che buona coscienza avesse
questo sì decantato restitutore della giurisprudenza
romana. Prese l'empio ed
ambizioso Burdino il nome di Gregorio
VIII, e fu condotto al palazzo del Laterano,
dove fece da papa per tre mesi,
predicò al popolo, ed anche nel dì 2 di
giugno coronò Arrigo nella basilica vaticana.
</p>

<p>
Da Gaeta passò papa Gelasio a Capoa.
S'era avuto qualche sentore in Gaeta della
<span class="pagenum" id="Page_564">[564]</span>
promozione dell'antipapa, in Capoa se
n'ebbe la certezza <span class="fnote">[Pandulfus Pisanus, in Vit. Gelasii II.]</span>; e però, secondo
Pietro Diacono <span class="fnote">[Petrus Diaconus, Chron. Casinens., lib. 4,
cap. 64.]</span>, il papa insieme coi vescovi
e cardinali pubblicamente scomunicò
l'imperadore e l'occupatore indegno
della sedia di san Pietro con tutti i loro
complici. Ciò dovette seguire prima del
fine di marzo, quando sussista che Burdino
fosse promosso circa il di 9 di quel
mese. Celebrò dipoi con solennità magnifica
in essa città la santa Pasqua, che in
quest'anno cadde nel dì 14 d'aprile. E
perciocchè s'intese che l'imperadore aveva
assediata la Torricella, castello pontificio,
il papa ordinò a Guglielmo duca di
Puglia, a Roberto principe di Capoa e
agli altri baroni di metter insieme l'armata
per procedere contra di Arrigo. Si
trasferì dipoi a Monte Casino, dove con
sommo onore fu ricevuto da que' monaci;
e dopo essersi fermato quivi, vennero
a trovarlo i messi dell'imperadore, ma
senza sapersi con qual commessione, nè
se dessero loro udienza. Se ne tornò dipoi
a Capoa; e udito che l'Augusto Arrigo
era incamminato alla volta di Lombardia,
con lasciare il suo idolo a Roma,
determinò di tornarsene anch'egli alla
sua residenza. Infatti segretamente entrò
coi suoi in Roma, e prese alloggio in una
picciola chiesa, posta entro le case di Stefano
normanno, di Pandolfo suo fratello
e Pietro Latrone nobili romani, dove trattò
dipoi con tutti i suoi parziali del clero
e della nobiltà intorno al rimedio. Alle
istanze di <i>Desiderio cardinale</i>, si arrischiò
egli nel dì 21 di luglio di cantar messa
nella chiesa di santa Prassede, titolare di
esso cardinale: risoluzione che gli costò
ben cara. Imperocchè, mentre era dietro
a celebrare i divini uffizii, eccoti che i
Frangipani con un copioso stuolo d'armati
vengono per isforzar quelle case.
Loro si opposero i suddetti nobili con
Crescenzio nipote del medesimo papa, e
si diede principio ad una fiera battaglia,
<span class="pagenum" id="Page_565">[565]</span>
offendendo gli uni, e difendendo gli altri.
Intanto il papa sbigottito ebbe maniera
di mettersi in salvo: del che accertato
Stefano normanno, facilmente indusse i
Frangipani a depor le armi e a ritirarsi.
Trovossi il papa nella campagna di san
Paolo, e quivi, raunati i suoi, pubblicò il
suo pensiero di andarsene lungi da Roma,
chiamata da lui <i>nuova Babilonia</i>, non già
per conto della Chiesa, ma perchè nel
temporale tutti vi facevano i padroni, nè
pace nè fedeltà vi si potea trovare; laonde
egli diceva: <i>Io vorrei piuttosto, se mai
fosse possibile, avere un solo imperadore,
che tanti in Roma</i>. Decretò pertanto vicario
suo in essa città <i>Pietro vescovo</i> di Porto,
e governatore di Benevento <i>Ugo cardinale</i>,
che seppe dipoi difendere quella
città contro de' Normanni, confermò prefetto
di Roma Pietro, e dichiarò confaloniere
Stefano normanno. Quindi congregate
assai navi, ed imbarcatosi con sei
cardinali, e molti nobili e cherici, felicemente
navigando pervenne a Pisa, dove
con immenso onore ed allegrezza accolto
nel dì 2 di settembre spedì varii privilegii,
rapportati da Costantino Gaetano, e
consecrò la chiesa primaziale di quella
città. Sul principio d'ottobre passò il pontefice
a Genova, dove fece la consecrazione
di quella cattedrale; e continuato
il viaggio per mare, sbarcò finalmente al
monistero di santo Egidio, una lega lungi
dal Rodano, e passò alla città di Magalona,
e poscia ad Avignone e ad altre città
della Francia. Nè si dee tacere, come cosa
di rilievo, che <i>Gualtieri arcivescovo</i> di
Ravenna, seguendo, non l'esempio di alcuni
suoi antecessori scismatici, ma il dovere
del suo ministero, fece in questi tempi
risplendere la sua divozione verso il
vero papa Gelasio II, e con questo meritò
ch'esso pontefice rimettesse sotto la metropoli
di Ravenna le chiese di Piacenza,
Parma, Reggio, Modena e Bologna, a lei
tolte da Pasquale II, come costa da sua bolla,
rapportata da Girolamo Rossi <span class="fnote">[Rubeus, Histor. Ravenn, lib. 5.]</span>, data
<i>Romae VII idus augusti, Indictione XI,
<span class="pagenum" id="Page_566">[566]</span>
anno dominicae Incarnationis MCXIX</i>,
oppure, come ha il testo del cardinal Baronio <span class="fnote">[Baron., in Append. tom. 12 Annal. Eccl.]</span>,
<i>kalendis septembris, Indictione
XII, anno MCXIX</i>. Comunque sia,
spetta all'anno presente quella bolla, essendo
ivi adoperato l'anno pisano, incominciato
nel dì 23 di marzo. Nell'anno
seguente 1119, del mese d'agosto, Gelasio,
lungi dall'essere in Roma, neppur era
tra i vivi. Fra quegli ecclesiastici che
tennero il partito dell'imperadore Arrigo
V in queste turbolenze, si contò anche
Beraldo abbate dell'insigne monistero di
Farfa co' suoi monaci. Però nell'anno
presente egli ottenne un magnifico privilegio
da esso Augusto, da me dato alla
luce <span class="fnote">[Chron. Farfense, P. II, tom. 2 Rer. Ital.]</span> nella Cronica di Farfa, in cui
contro il dovere fu sottoposto a quel monistero
l'altro al pari riguardevole di san
Vincenzo del Volturno: cosa che non ebbe
poi effetto veruno. Intanto l'imperadore
Arrigo se ne tornò in Lorena, dove
attese con carezze e minacce a ricondurre
nel suo partito que' popoli che s'erano
a lui ribellati. Non mancarono in Germania
ed Inghilterra persone che aderirono
all'antipapa; ma i più di que' regni e
tutta la Francia e quasi l'Italia tennero
per legittimo papa Gelasio.
</p>

<p>
Secondo gli storici pisani, fin dall'anno
1092 <span class="fnote">[Ughell., Ital. Sacr., tom. 3.]</span> era stata eretta in arcivescovato
la chiesa di Pisa. Ma forse perchè
non ebbe effetto l'autorità di quegli
arcivescovi sopra i vescovati della Corsica,
noi abbiamo da Pietro Diacono che
papa Gelasio II, allorchè fu in Pisa, in
ricompensa de' servigi a lui prestati colle
lor galee dai Pisani <span class="fnote">[Petrus Diaconus, Chron. Casinens., lib. 4,
cap. 64.]</span>, <i>primus in eadem
urbe archiepiscopatum instituit</i>. Alcuni
Annali pisani dicono <span class="fnote">[Annal. Pisani, apud Ughell., Ital. Sacr.]</span> ch'egli <i>pisanam
ecclesiam tam privilegio quam ore proprio
in metropolitanam confirmavit sublimitatem</i>.
Altri Annali da me pubblicati <span class="fnote">[Rer. Ital., tom. 5.]</span>
<span class="pagenum" id="Page_567">[567]</span>
hanno: <i>Et dedit archiepiscopum pisanae
civitati, quia usque tunc tantum episcopus
erat, excepto Daiberto, qui quamvis
declaratus, non potuit residere, quia eodem
tempore fuit creatus patriarcha civitatis
sanctae Hierusalem</i>. Ma secondo gli Atti
dell'archivio pisano da me dati alla luce <span class="fnote">[Antiquit. Italic., tom. 3.]</span>,
certa cosa è che <i>Daiberto</i> nell'anno
1094 e nel 1098 s'intitola <i>pisanae civitatis
archiepiscopus</i>. Per conseguente, è
da credere che sotto Urbano II fosse
alzata al grado archiepiscopale la chiesa
pisana; ma perciocchè i vescovi della Corsica
non vollero dipoi riconoscere per loro
arcivescovo il pisano, papa Gelasio in
quest'anno con bolla nuova di maggiore
efficacia confermò quel diritto alla chiesa
di Pisa; e che ciò sortisse il suo effetto,
lo vedremo all'anno seguente. La maledetta
discordia nel presente svegliò una
arrabbiata guerra fra i popoli di Milano
e di Como <span class="fnote">[Landulfus junior, Hist. Mediolan., cap. 34.]</span>. Vescovo cattolico di Como
era <i>Guido</i> in questi tempi. Landolfo da
Carcano nobile milanese, ed uno dei canonici
ordinarii di quella metropolitana,
per quanto pretende il padre Tatti <span class="fnote">[Tatti, Annal. Com.]</span>,
era già stato investito di quella chiesa da
Arrigo IV fra i re e III fra gl'imperadori.
Landolfo da san Paolo aggiunge che
questi era anche stato consecrato dal patriarca
d'Aquileia suo metropolitano. Ma
perchè fu scomunicato da papa Urbano II,
non potè entrar allora in possesso di
quella chiesa. Ora, dacchè fu creato l'antipapa
Burdino, ed Arrigo V venne verso
la Lombardia, Landolfo dovette alzar la
testa, e tentare il possesso di quel vescovato.
Ma riuscì alle genti del vescovo
Guido e a' Comaschi di farlo prigione;
nella quale occasione venne morto Ottone
nipote del medesimo Landolfo, ed egregio
capitano de' Milanesi. Se ne fece gran
rumore in Milano; e nobili e plebei nel
consiglio della città gridavano ad alta voce
vendetta contra de' Comaschi. Sopraggiunto
l'arcivescovo <i>Giordano</i>, maggiormente
<span class="pagenum" id="Page_568">[568]</span>
accese il fuoco, con far querela per
danni recati dal popolo di Como ai beni e
agli uomini del suo arcivescovato. Fece di
peggio questo arcivescovo, che ben dovea
dar poco guasto alla Scrittura; perciocchè,
fatte serrar le porte delle chiese, vi negava
l'ingresso al popolo di Milano, se non
andava coll'armi a spargere il sangue
de' Comaschi, e a vendicarsi della lor malignità.
Insomma i Milanesi gridarono all'armi,
e a bandiere spiegate marciarono
contra di Como. Diedero battaglia presso
a Monte Baradello al popolo comasco,
che, colto all'improvviso e sentendosi inferiore
di forze, la notte seguente si fuggì
al suddetto monte, e lasciò libera la città
al furor dei Milanesi, i quali con saccheggiarla,
e poi darla alle fiamme, sfogarono
la lor collera, e liberarono il falso vescovo
Landolfo dalla prigione. Ma i Comaschi
guatando dall'alto del monte l'eccidio
della patria, portati dalla disperazione,
ecco che all'improvviso arrivano addosso
ai nemici, e trovandoli sbandati e
intenti solo alla preda, molti ne uccidono,
molti ne fan prigioni, e il resto mettono
in fuga, con ritornar padroni della propria
città. Questo fatto servì a maggiormente
inasprire il potente popolo di Milano,
il quale continuò dipoi per più anni
la guerra contro di Como, tirata in sua
lega l'isola ed altri popoli di quel lago;
e giunse in fine, siccome vedremo, a dar
l'ultimo crollo a quell'infelice città. Vedesi
pienamente descritta questa guerra
da un poeta comasco contemporaneo <span class="fnote">[Cuman. Poeta, tom. 5 Rer. Ital.]</span>.
In questi medesimi tempi si tenne in Milano
un'adunanza dal suddetto Giordano <span class="fnote">[Landulf. junior, Hist. Mediolan., cap. 34.]</span>
e da' vescovi suffraganei, alla quale
concorsero ancora i marchesi e conti
di Lombardia, per discolpare l'imperadore
Arrigo ed amicarlo con que' prelati.
Si sa che molti parvero inclinare alla
concordia; ma l'arcivescovo cogli altri
prelati sostennero il partito della Chiesa,
senza poi sapersi comprendere come i
Milanesi cotanto sostenessero contra i
<span class="pagenum" id="Page_569">[569]</span>
Comaschi il suddetto scismatico Landolfo,
riprovato dai sommi pontefici. E qui
comincia a trasparire qualche principio
delle fazioni de' Guelfi e Ghibellini. I marchesi,
conti ed altri vassalli dell'imperio
tenevano per l'imperadore, i prelati di
molte città col popolo gli erano contrarii.
</p>

<hr />
</div>

<div class="chapter">
<h2 class="hidden" id="MCXIX">MCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Callisto</span> II papa 1.</td>
  </tr>
  <tr>
    <td><span class="smcap">Arrigo</span> V re 14, imperad. 9.</td>
  </tr>
</table>

<p>
Lasciò scritto Corrado abbate Urspergense <span class="fnote">[Abbas Ursperg., in Chron.]</span>
che <i>papa Gelasio II</i> tenne in
quest'anno un concilio in Vienna del
Delfinato; ma non parlandone Pandolfo
Pisano, nè altri contemporanei scrittori,
il padre Pagi <span class="fnote">[Pagius, ad Annal. Baron.]</span> dedusse l'insussistenza
di un tal concilio, buonamente ammesso
dal Baronio, Labbe, Costantino Gaetano,
ed altri. Avea bensì il pontefice eletta la
città di Rems per celebrarvi il concilio,
e trattar ivi dell'importante affare delle
investiture; ma Dio non gli concedè tanto
di vita da poter eseguire il suo pio disegno.
Visitò egli intanto alcune città e
chiese; vennero in gran numero prelati
ed ambasciatori a venerarlo; e notano gli
scrittori, che intesa la di lui povertà, una
immensa copia di regali e danari, o spontanei,
o comandati, da ogni banda concorse
per sollevare i di lui bisogni. Orderico
Vitale <span class="fnote">[Ordericus Vital., Hist. Eccles., lib. 12.]</span> nondimeno sparla per questo
di lui. Si trasferì il buon pontefice,
secondo il cardinale d'Aragona, a Mompellieri,
e a Tolosa e nell'Auvergne; per
attestato d'altri, a Vienna, poscia a Lione,
e di là a Mascone, dove si aggiunse alla
gotta, di cui egli pativa, anche un principio
di pleuritide. Era egli incamminato
alla volta del celebre monistero di Clugnì,
e però, benchè infermo, fece affrettare
il viaggio, tanto che giunse a quel sospirato
sacro luogo. Quivi aggravatosi sempre
più il suo male, rendè l'anima al Creatore
nel dì 29 di gennaio. In questo preciso
<span class="pagenum" id="Page_570">[570]</span>
giorno concorrono le autorità dei
migliori storici, nè merita fede chi il fa
morto alcuni giorni prima. Fu data sepoltura
nella chiesa del suddetto insigne
monistero a questo pontefice, compianto
da tutti, siccome personaggio atto a recar
gran bene alla Chiesa cattolica, se Dio
non l'avesse tolto sì presto. Prima di
morire, chiamò egli a sè que' pochi cardinali
che erano seco <span class="fnote">[Falco Beneventanus, in Chron.]</span>, e volle disegnar
suo successore <i>Ottone vescovo</i> di Palestrina;
ma questi se ne scusò con allegare
la propria debolezza, e il bisogno di spalle
migliori per sostenere l'afflitta Chiesa, e
consigliò piuttosto di far cadere questa
elezione sopra <i>Guido arcivescovo</i> di Vienna.
Fu egli infatti chiamato a Clugnì, o,
per dir meglio, l'avea lo stesso papa Gelasio,
in partendo da Vienna, incaricato di
andarlo a trovar colà; ma questi in cammino
intese la di lui morte, e, ciò non
ostante, continuò il suo viaggio sino al
monistero suddetto. Era il suddetto arcivescovo
<i>Guido</i> (chiamato non so come
<i>Milone</i> dall'Urspergense) figliuolo di <i>Guglielmo
Testardita</i> conte di Borgogna,
parente degl'imperadori e dei re di Francia
ed Inghilterra. Una sua sorella per
nome <i>Guilla</i> fu moglie di <i>Umberto II</i>
conte di Morienna, progenitore della real
casa di Savoia, e da questo matrimonio
nacque <i>Adelaide</i> maritata con <i>Lodovico il
Grosso</i> re di Francia. Orderico Vitale,
scrittore del presente secolo, parlando di
esso Lodovico re, ci assicura di questo
fatto con dire <span class="fnote">[Ordericus Vital., Hist. Eccles., lib. ii.]</span>: <i>Hic Adelaidem filiam
Humberti principis intermontium duxit
uxorem</i>. E Sugerio abbate <span class="fnote">[Suger., in Vit. Ludovici Gross.]</span> fa menzione
<i>nobilis Adelaide reginae neptis</i> del mentovato
arcivescovo: il che sempre più ci fa
intender l'alta riputazione in cui era anche
allora la nobilissima casa di Savoia. Raunati
dunque i sei cardinali coi Romani che
erano venuti accompagnando il defunto
pontefice, concordemente elessero papa
il suddetto arcivescovo Guido, quantunque
<span class="pagenum" id="Page_571">[571]</span>
egli facesse molta resistenza, sì per
non credersi degno di sì eccelsa dignità,
e sì per timore, come molti si figuravano,
che una tale elezione non fosse approvata
dal collegio de' cardinali esistenti in
Roma. Seguì essa nel dì primo di febbraio,
secondo i conti del padre Pagi.
Venne il novello pontefice alla volta di
Lione, ed <i>Umbaldo arcivescovo</i> di quella
città, acconsentendo alla fatta elezione, il
riconobbe ed onorò qual papa legittimo.
Passò dipoi a Vienna, dove nel giorno
della domenica di quinquagesima, cioè
nel dì 9 di febbraio, fu consecrato, se
vogliam riposare sulla testimonianza della
Storia Vezeliacense <span class="fnote">[Historia Vezeliacensis, in Spicileg. Dachery.]</span>, e prese il nome
di <i>Callisto II</i>. Però dovrebbe essere scorretto
il testo di Pandolfo Pisano, allorchè
scrive: <i>cessavit episcopatus diebus XV</i>, e
si avrà da scrivere <i>diebus XII</i>; trovandosi
non di rado il numero <i>II</i> cambiato in <i>V</i>
per poca attenzione de' copisti. Ma è da
avvertire che non tardarono i cardinali
dopo l'elezione a spedirne l'avviso al
sacro collegio rimasto in Roma. Avendola
<i>Pietro vescovo</i> di Porto vicario quivi,
tosto notificata agli altri cardinali e al
clero e alla nobiltà romana, tutti, per
opera specialmente di Pietro di Leone, il
cui figliuolo <i>Pietro cardinale</i> si trovava
in Francia, consentirono ed accettarono
per papa il suddetto Callisto II. Dalla di
lui Vita, scritta dal poco fa mentovato
Pandolfo, scrittore sopra gli altri degno
qui di fede, siamo assicurati che questo
pontefice fu solamente consecrato papa,
allorchè <span class="fnote">[Pandulfus Pisanus, in Vita Callisti II,
P. I, tom. 3 Rer. Italic.]</span> <i>nuncii redeuntes a Roma,
viva voce ac literis electionem ipsam canonice,
jureque confirmarunt. Tunc papa
solemniter a Lamberto ostiensi episcopo et
aliis quamplurimis in Dei nomine consecratus
fuit</i>. Perciò non può, a mio credere,
sussistere l'opinione del padre Pagi, che
il vuole consecrato nel dì 9 di febbraio.
Di più tempo fu d'uopo perchè i messi
<span class="pagenum" id="Page_572">[572]</span>
andassero e tornassero da Roma colla
approvazione del sacro collegio romano.
</p>

<p>
Leggonsi nel codice di Uldarico da
Bamberga, pubblicato dall'Eccardo <span class="fnote">[Eccard., Corp. Hist., tom. 2.]</span>,
e presso i padri Martene e Durand <span class="fnote">[Martene, Veter. Scriptor. tom. I.]</span>
le lettere scritte da' cardinali residenti
in Roma ai cardinali oltramontani, nelle
quali confermano l'elezion di Callisto II
fatta per necessità oltra monti, senza
dissimulare che questa si dovea fare <i>ex
romanae Ecclesiae filiis presbyteris, et
diaconibus, ed anche infra urbem, si possibile
fuerit, vel extra in locis finitimis</i>.
Confessano nondimeno di confermar la
suddetta elezione, <i>quum ex romano more
electionem facere impediamur</i>. Per le
quali parole si vede allora assai confuso
lo stato di Roma, senza che ben s'intenda
come essi cardinali romani non avessero
libertà di eleggere un papa nuovo.
Forse si dirà, perchè Burdino antipapa
e i suoi parziali l'impedivano. E pur si
vede che potevano adunarsi per confermare
l'eletto, e in Roma comandava il
vicario pontificio, cioè il vescovo di Porto,
e quivi quietamente soggiornava tanti
cardinali opposti al medesimo Burdino.
In una d'esse epistole presso l'Eccardo
è scritto che i cardinali suddetti in Roma
col clero e popolo s'erano congregati
in <i>kalendis martii</i>, ed aveano dato
il loro assenso per l'esaltazione di Callisto
al pontificato romano: il che se è
vero, fino al marzo convien differire la
di lui consecrazione in papa. Trasferitosi
dipoi il nuovo pontefice a Tolosa, tenne
ivi un concilio <i>VIII idus junii</i>, secondochè
si ha da Bernardo di Guidone <span class="fnote">[Bernardus Guidonis, P. II, tom. 3 Rer.
Italic.]</span>.
Ma questo nel codice di Uldarico da
Bamberga si dice tenuto <i>VII idus julii</i>;
e questo si conferma per altre memorie.
Che se alcuni lo mettono nell'anno MCXX,
questo avvenne perchè si servirono dell'anno
pisano, cominciato nel dì 23 di
marzo dell'anno presente volgare. Furono
<span class="pagenum" id="Page_573">[573]</span>
ivi fatti alcuni decreti intorno alla
disciplina della Chiesa. Nel dì 20 d'ottobre
celebrò egli un altro più insigne e
numeroso concilio nella città di Rems <span class="fnote">[Labbe, Concilior., tom. 10.]</span>,
dove intervennero quindici arcivescovi
più di ducento vescovi, nel quale scomunicò,
bensì con dispiacere, l'imperadore
Arrigo e il suo antipapa Burdino.
Quando sussista il racconto dell'Abbate
Urspergense <span class="fnote">[Abbas Urspergensis, in Chron.]</span>, esso Arrigo dovea essere
tornato in Italia, giacchè egli scrive,
che avendo esso Augusto inteso come in
un concilio di Colonia era stata proferita
la scomunica contra di lui, e intimatone
un altro in Virtzburg, con fama di
volerlo deporre, <i>efferatus animo, Italiae
suis copiis cum regina relictis, germanicis
se regionibus nimis insperatus exhibuit</i>.
Passò la sua rabbia a desolar varii
paesi con saccheggi ed incendii. Ma fioccarono
tante lettere e messaggi de' vescovi
e principi della Germania, che
consentì ad un concilio in Triburia, in
cui fu dato sesto a molti de' correnti
disordini. Il consigliarono ancora molti
d'intervenire al concilio di Rems, per
trattar ivi la concordia col sacerdozio:
se ne trattò fra lui e i legati del papa;
ma egli dopo aver promesso e ripromesso,
infine sotto varii pretesti sfuggi ogni
accordo e deluse chiunque credea già
fatta la pace <span class="fnote">[Hesso apud Labbe, Concilior., tom. 10.]</span>. Abbiamo da Falcone
Beneventano <span class="fnote">[Falco Beneventanus, in Chron.]</span> che anche <i>Landolfo arcivescovo</i>
di Benevento tenne in quest'anno
un concilio co' vescovi suoi suffraganei,
e coll'intervento di alcuni cardinali
romani. Continuò intanto la guerra dei
Milanesi contra di Como, descritta dall'anonimo
poeta comasco. Degno è di
osservazioni il numero delle città che
inviarono soldatesche in aiuto di Milano,
conoscendosi da ciò che erano divenute
libere e si reggeano a repubblica. Dice
egli dunque dei Milanesi <span class="fnote">[Anonymus Comensis, Poem., tom. 5 Rer.
Italic.]</span>:
</p>

<p>
<span class="pagenum" id="Page_574">[574]</span>
</p>

<div class="poem">
<p><i>Mittunt ad cunctas legatos agmina partes</i></p>
<p><i>Ducere; Cremonae, Papiae mittere curant,</i></p>
<p><i>Cum quibus et veniunt cum Brixia, Pergama: totas.</i></p>
<p><i>Ducere jussa suas simul et Liguria gentes.</i></p>
<p><i>Nec non adveniunt Vercellae, cum quibus Astum</i></p>
<p><i>Et comitissa suum gestando brachio natum.</i></p>
</div>

<p>
Cioè la contessa di Biandrate.
</p>

<div class="poem">
<p><i>Sponte sua tota cum gente Novaria venit,</i></p>
<p><i>Aspera cum multis venit et Verona vocata:</i></p>
<p><i>Docta suas secum duxit Bononia leges.</i></p>
</div>

<p>
Parole chiaramente indicanti già instituito
in quella città lo studio delle leggi
romane.
</p>

<div class="poem">
<p><i>Attulit inde suas Ferraria nempe sagittas.</i></p>
<p><i>Mantua cum rigidis nimium studiosa sagittis:</i></p>
<p><i>Venit et ipsa simul quae Guardastalla vocatur.</i></p>
<p><i>Parma suos equites conduxit carfanienses.</i></p>
</div>

<p>
La Garfagnana, provincia di là dall'Apennino,
oggidì suggetta alla serenissima
casa d'Este (se pur d'essa si parla qui,
come è probabile), doveva allora ubbidire
a Parma. Ed ecco quante città collegate
contro la misera città di Como, al
cui soccorso non si legge che alcuno
alzasse un dito. Ciò non ostante bravamente
si difesero in quest'anno i Comaschi,
ed accostandosi il verno, obbligarono
tanti nemici a ritornarsene alle lor
case. Abbiamo ancora dagli Annali Pisani <span class="fnote">[Annal. Pisani., tom. 6 Rer. Ital.]</span>
che nell'anno presente ebbe
principio la guerra tra i Genovesi e
Pisani. Non poteano digerire i primi la
autorità conferita dal papa agli arcivescovi
di Pisa sopra i vescovi della Corsica,
e però sfogarono coll'armi il loro
maltalento. Lo storico genovese Caffaro
scrive <span class="fnote">[Caffarus, Annal. Genuens., tom. 6 Rer.
Ital.]</span> che i Genovesi usciti con sedici
galee presero molti Pisani in Goloccio,
e con esso loro una gran somma di
danaro.
</p>

<p>
<span class="pagenum" id="Page_575">[575]</span>
</p>

<hr />
</div>

<div class="chapter">
<h2 class="hidden" id="MCXX">MCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXX</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Callisto</span> II papa 2.</td>
  </tr>
  <tr>
    <td><span class="smcap">Arrigo</span> V re 15, imperad. 10.</td>
  </tr>
</table>

<p>
Celebrò il pontefice <i>Callisto</i> la festa
del santo Natale dell'anno precedente in
Autun, e di là poscia tornò al monistero
di Clugnì. Andò poscia nel febbraio a
Valenza del Delfinato, e nel marzo valicate
le Alpi, felicemente arrivò a Santo
Ambrosio, borgo vicino a Susa, dove fu
gran concorso di popoli lombardi a venerarlo
e riconoscerlo per papa <span class="fnote">[Cardin. de Aragon., in Vit. Callisti II.]</span>. Discese
poscia <i>ad populosas Lombardiae civitates,
in quibus non minori honorificentia
recipiebatur</i>. Landolfo da san Paolo <span class="fnote">[Landulfus junior, Histor. Mediol., cap. 35.]</span>
scrive ch'egli vide questo pontefice nel
palazzo di Tortona nella domenica dell'Ulivo,
cioè nel dì 11 di aprile. Seco era
<i>Giordano arcivescovo</i> di Milano, contra
del quale esso istorico portò le sue querele,
per essere stato indebitamente spogliato
dalla sua chiesa. Ma <i>Lamberto vescovo</i>
d'Ostia il mandò in pace con dirgli
che in tempo di verno non si calcano le
uve nel torchio; e che essi aveano bisogno
dell'arcivescovo, nè volevano contristarlo,
nè disgustarlo. Venne il papa a
Piacenza, dove solennizzò la santa Pasqua,
dopo la quale per Monte Bardone,
cioè per la strada di Pontremoli, s'inviò
alla volta della Toscana. Nell'avvicinarsi
a Lucca, ebbe l'incontro di tutta la milizia
ben in ordine, e del clero e popolo di
quella città, che con gran festa e plauso il
condussero alla cattedrale e al palazzo.
Dopo tre dì di riposo passò a Pisa, anche
ivi con una magnifica processione incontrato
da quel clero e popolo <span class="fnote">[Vita Callisti II.]</span>. <i>Rogatus
autem ab ipsis Pisanis, et cum magna instantia
postulatus, majorem ecclesiam in
honorem beatae Mariae, tota ibidem Tuscia
concurrente, dedicavit solemniter</i>. Si
è di sopra veduto che questa consecrazione
<span class="pagenum" id="Page_576">[576]</span>
viene attribuita a Gelasio suo predecessore,
e però il Tronci <span class="fnote">[Tronci, Annal. Pisan.]</span> pretende
che questo autore, creduto da lui Pandolfo
Pisano, s'ingannasse in iscrivere
così. E veramente Pietro Diacono <span class="fnote">[Petrus Diac., Chron. Casin., lib. 4, cap. 64.]</span>,
scrittore di questi tempi, s'accorda cogli
Annali pisani in riferir questo fatto a
papa Gelasio II; di modo che più probabile
sembra il sentimento degli storici pisani.
Avvicinatosi a Roma il pontefice, mirabil
fu la commozione ed allegrezza di quel
popolo cattolico, a riserva degli scismatici,
che rimasero pieni di confusione e
terrore. Lo stesso antipapa Burdino, non
tenendosi sicuro in quella città, se ne
fuggì, e ritirossi nella città di Sutri, dove
attese a fortificarsi, sperando soccorso
dall'imperadore. Era Callisto II informato
della di lui partenza <span class="fnote">[Eginon., Epist. apud Canisium.]</span>, perciò a dirittura
marciò verso Roma. Vennero
ad incontrarlo tutti i fanciulli della città
con rami d'ulivo o d'altri alberi, con
sonore acclamazioni e lodi; poscia i Greci,
i Giudei, il clero, la nobiltà e il popolo
di Roma con una sterminata processione,
da cui fu nel dì 3, oppure nel dì 9 di
giugno, come vuol Falcone <span class="fnote">[Falco Beneventanus, in Chron.]</span>, introdotto
in Roma, e condotto al palazzo del Laterano.
Non s'era da gran tempo veduto
entrar papa con tanto plauso e giubilo
de' Romani. Per qualche tempo si trattenne
egli in Roma in pacifico stato, dando
cortese udienza a ciascuno <span class="fnote">[Petrus Diac., Chron. Casin., lib. 4, cap. 68.]</span>. Ma
bisognando di gente per levarsi di dosso
l'antipapa, passò dipoi a Monte Casino,
dove dimorò alle spese di quel pingue monistero
per quasi due mesi. Trasferissi
poscia a Benevento nel dì otto di agosto,
accolto con immenso tripudio e magnificenza.
Fra gli altri gli Amalfitani, ch'erano
ricchi mercatanti, e teneano bottega
in moltissime città, ornarono tutte le
piazze di tele e drappi di seta, e d'altri
preziosi ornamenti, con turiboli d'oro e
<span class="pagenum" id="Page_577">[577]</span>
d'argento collocati di sotto, nei quali si
bruciava cannella e varii altri odori.
</p>

<p>
Colà vennero a rendere i loro ossequii
al papa <i>Guglielmo</i> duca di Puglia,
<i>Giordano</i> principe di Capoa, ed altri conti
e baroni di quelle contrade <span class="fnote">[Pandulfus Pisanus, in Vit. Callisti II.]</span>, che gli
prestarono omaggio e fedeltà <i>contra omnes
homines</i>, come s'ha da Romoaldo Salernitano <span class="fnote">[Romualdus Salernitanus, in Chron.]</span>;
ed egli loro diede l'investitura
col gonfalone. Trovandosi poi i contorni
di Roma infestati dagli scismatici che
svaligiavano i pellegrini, e faceano altri
mali, il pontefice si trattenne pel resto
dell'anno in quelle parti. Andò alla città
di Troia, dove il suddetto duca Guglielmo
con grande onore il ricevette, e addestrollo
fino alla cattedrale. La menzione da
me fatta di <i>Giordano II</i> principe di Capoa
richiede ora che io dica che nell'anno
presente a dì 5 di giugno terminò i suoi
giorni Roberto I, principe di quella città.
Mentre egli era gravemente infermo, i
Capoani alzarono al principato <i>Riccardo
III</i> di lui figliuolo <span class="fnote">[Peregrin., in Stemmat. Princip. Langobard.]</span>, e secondo il rito
già introdotto dai principi di Benevento,
il fecero consecrare dal loro arcivescovo.
Ma essendo questi sopravvivuto al padre
solamente due giorni, in quel dominio
succedette <i>Giordano II</i> di lui zio paterno,
che andò, siccome dicemmo, a visitar
papa Callisto. Sua moglie fu <i>Gaitelgrima</i>
figliuola di <i>Sergio principe</i> di Sorrento.
Mancò eziandio di vita nel dì 4 di ottobre
di quest'anno <i>Giordano arcivescovo</i> di
Milano, e nel dì 12 di novembre in suo
luogo fu eletto <i>Olrico</i>, che era <i>vicedominus</i>,
ossia <i>visdomino</i> <span class="fnote">[Saxius, in Not. ad Landulf. junior., tom. 5
Rer. Ital.]</span>, dignità principale in
quell'arcivescovato. Tornarono anche
nell'anno presente i Milanesi all'assedio
di Como, e seguirono varie battaglie; ma
in fine senza frutto furono obbligati a
ripatriare. Dopo ciò i Comaschi portarono
la guerra addosso alle terre ribelli del
<span class="pagenum" id="Page_578">[578]</span>
lago con saccheggi ed incendii. Continuò
parimente la guerra fra i Genovesi e Pisani
Abbiamo da Caffaro <span class="fnote">[Caffari, Annal. Genuens., tom. 6 Rer. Ital.]</span> che i primi
si portarono a Porto Pisano con ottanta
galee, trentacinque gatte, ventotto golabi
e quattro grosse navi, che portavano
tutti le occorrenti macchine da guerra, e
ventidue mila combattenti tra fanti e cavalli,
fra' quali si contarono cinque mila
uomini d'armi con corazza ed elmi ben
bruniti. Parrà incredibile a' nostri giorni
uno sforzo tale d'una sola città, e massimamente
trattandosi di cavalleria, e
questa condotta per mare. Ma il trasporto
d'essi verisimilmente fu in più volte. Se
crediamo agli Annali di Pisa <span class="fnote">[Annal. Pisani, tom. 6 Rer. Ital.]</span>, nel 1119
<i>die sancti Sixti Pisani Januenses vicerunt</i>.
Poscia all'anno 1121 pisano, spettante
al presente, aggiungono che i Genovesi
con ventidue galee vennero all'imboccatura
dell'Arno, mentre il papa
consecrava alcuni altari di quella cattedrale;
e che i Pisani gli assalirono e misero
in rotta, con prendere sei loro galee.
Non così la discorre Caffaro. Tal terrore
diede il poderoso esercito de' Genovesi
ai Pisani, stanti colla loro armata in terra,
che nel settembre dell'anno presente prestarono
orecchio ad un trattato di pace <i>de
lite Corsicae</i>. Circa questi tempi credono
alcuni storici siciliani <span class="fnote">[Carusi, Istor. di Sicilia, P. II, lib. 1.]</span> che <i>Ruggieri</i>
iuniore conte di Sicilia, giovane di mirabil
talento, che fra le altre sue prodezze
avea già tentato di occupare l'isola di
Malta, prese per moglie <i>Alberia</i> figliuola
di <i>Alfonso re</i> di Castiglia. Nè si dee tacere
ciò che lasciò scritto Sicardo vescovo di
Cremona <span class="fnote">[Sicard., Chron., tom. 7 Rer. Ital.]</span> sotto quest'anno, cioè:
<i>Fuit in Italia inter Cremonenses et Parmenses
clades bellica, qua Cremonenses cum
Parmensibus in parmensi glarea conflixerunt.</i>
E questa fu la prima guerra che
ebbero i Cremonesi coi Parmigiani.
</p>

<p>
<span class="pagenum" id="Page_579">[579]</span>
</p>

<hr />
</div>

<div class="chapter">
<h2 class="hidden" id="MCXXI">MCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Callisto</span> II papa 5.</td>
  </tr>
  <tr>
    <td><span class="smcap">Arrigo</span> V re 16, imperad. 11.</td>
  </tr>
</table>

<p>
Trionfale noi troviamo l'anno presente
per <i>papa Callisto</i>, pontefice di maravigliosa
attività e prudenza. Nè ci volea
meno di lui, che alle più belle doti accoppiava
un gran credito per la nobiltà della
sua nascita, per isbrigare la santa Sede
da tutti gl'inconvenienti onde era turbata.
Dopo aver egli fatte le convenevoli
disposizioni per un gagliardo rinforzo di
truppe normanne da valersene alla primavera <span class="fnote">[Pandulfas Pisanus, in Vit. Callisti II. Cardin.
de Aragonia, in Vit. ejusd. Papae, P. I, tom. 3
Rer. Ital. Falco Beneventanus, in Chronico.]</span>,
tornò a Roma, e quivi celebrò
la santa Pasqua. Poscia raccolto un
potente esercito di Romani con altre
milizie ausiliarie, lo spedì all'assedio di
Sutri, sotto il comando di <i>Giovanni da
Crema</i> cardinale di san Grisogono; ed
egli stesso poco appresso colà si portò
per dar calore all'impresa. Quivi rinchiuso
era l'antipapa Burdino, adulandosi
indarno di ottener soccorsi dall'imperadore,
che niun pensiero se ne prendeva.
Forte era massimamente pel sito
la città, e vi succederono varii assalti e
fatti di guerra. Ma in fine i Sutrini o stanchi
di questo giuoco, o guadagnati con
buone promesse, si rivoltarono contra del
falso papa, e nel dì 25 d'aprile, non senza
mille maledizioni ed improperii, il diedero
in mano all'esercito pontifizio, che postolo
a rovescio sopra un cammello colla coda
in mano, in quella obbrobriosa forma,
non lodata da tutti, fu menato a Roma <span class="fnote">[Card, de Aragon., in Vit. Callisti II. Willelm.
Tyr., lib. 12, cap. 8, Falco Benevent., in Chron.]</span>.
<i>Tunc praeparato sibi camelo pro albo cabalto,
et pilosa pelle vervecum pro chlamyde
rubea, positus est in transverso super
ispum camelum, et in manibus ejus pro
freno posita est cauda ipsius cameli. Talibus
ergo indumentis ornatus in comitatu
pontificis praecedebat, revertens ad urbem
<span class="pagenum" id="Page_580">[580]</span>
cum tanto dedecore, quatenus et ipse in
sua confunderetur erubescentia, et aliis
exemplum praeberet, ne similia ulterius
attentare praesumant</i>. Son parole dell'autor
della Vita di questo pontefice, a noi
conservata dal cardinal d'Aragona: il che
vien confermato da altri storici. Con
questo accompagnamento giocoso insieme
e tetro il pontefice fra i viva del popolo,
e per varii archi trionfali a lui preparati
nella via, entrò in Roma, e fu condotto
al palazzo del Laterano. Discordano gli
autori intorno alla risoluzione presa da
Callisto papa per la persona di Burdino.
Nella Vita suddetta si legge ch'egli <i>Burdinum
fecit in arce Fumonis retrudi, et inde
ad monasterium cavense transferri, ubi
perseverans in sua rebellione vitam finivit</i>.
Pandolfo <span class="fnote">[Pandulfus Pisan., in Vit. Callisti II.]</span> solamente scrive che <i>Burdinum
in cavensi coenobio trudi praecepit</i>.
Altrettanto ha Falcone Beneventano <span class="fnote">[Falco Benevent., in Chron.]</span>.
Alcuni storici oltramontani il dicono rinchiuso
non già nel monistero della Cava,
ma bensì <i>in cavea, in una gabbia</i>. E
l'Anonimo Casinense <span class="fnote">[Anonym. Casinensis, tom. 5 Rer. Ital.]</span> aggiugne che il
papa <i>Burdinum de Cava extractum, in Januta
custodiendum tradidit</i>. Pietro Diacono
anche egli scrive che Burdino fu chiuso
nella rocca di Janula, che era monistero
casinense, e poscia all'anno 1124 soggiugne <span class="fnote">[Petrus Diaconus, Chron. Casinens., lib. 4,
cap. 68 et 86.]</span>,
che Onorio II <i>Mauricium
haeresiarcham de Janula, in qua eum papa
Callixtus exsiliaverat, abstrahens, apud
Fumonem exsilio relegavit</i>. Non sembra
certo molto probabile che papa Callisto
si fidasse di mettere un sì pericoloso animale
nel monistero della Cava, monistero
vicino a Salerno, e però fuori della sua
giurisdizione e balìa. Ha perciò miglior
aria di verità quanto scrive Pietro Diacono.
Tuttavia Pandolfo, che fu storico
di vista, dee qui trattener la decisione, e
massimamente veggendosi che Landolfo
iuniore <span class="fnote">[Landulpus junior, Hist. Mediolan., cap. 36.]</span>, storico anch'egli di questi
<span class="pagenum" id="Page_581">[581]</span>
tempi, e Romoaldo Salernitano <span class="fnote">[Romualdus Salernitanus, in Chron.]</span> vanno
d'accordo con lui. Nè altronde si dee
credere nata la menzione di <i>Cavea</i>, creduta
<i>gabbia</i>, se non dal monistero della
<i>Cava</i>, dove a tutta prima egli dovette
essere rinchiuso. Mi è nato sospetto che
fosse creduto bene lo spargere una finta
voce che Burdino, secondo i canoni, era
stato cacciato in un monistero per far
penitenza, quando infatti la fece in una
fortezza. Racconta il medesimo Pandolfo
che il papa processò dipoi i conti di Ceccano
ribelli, e gli astrinse a piegar la
testa; con che tornò un'invidiabil pace
in Roma e in tutti i suoi contorni.
</p>

<p>
Per attestato dell'Abbate Urspergense <span class="fnote">[Abbas Urspergensis, in Chron.]</span>,
crebbero quest'anno in Germania
le sollevazioni de' popoli, e specialmente
della Sassonia, contra dell'<i>imperadore Arrigo</i>
scomunicato, per opera di <i>Adalberto
arcivescovo</i> di Magonza, dichiarato suo
legato dalla Sede apostolica. Ne fremeva
Arrigo; ma per non poter di meno, cominciò
ad ascoltare consigli di pace. Intimata
dunque una gran dieta in Virtzburg
circa la festa di san Michele di settembre,
quivi si trattò seriamente della rinunzia
delle investiture, cagione di tanti
scandali; e l'Augusto Arrigo vi condiscese.
Restava l'impedimento della scomunica,
e ciò fu rimesso al sommo pontefice:
al qual fine restarono destinati ambasciatori
che andassero a trattarne in
corte di Roma. All'anno presente verisimilmente
appartiene ciò che scrive dipoi
il suddetto Pandolfo Pisano. Cioè fece
<i>Guglielmo duca</i> di Puglia correr voce del
suo matrimonio colla figliuola del fu Alessio
imperador di Costantinopoli, il che
non si sa intendere; perchè se sussistono
i documenti allegati dal Summonte <span class="fnote">[Summonte, Istor. di Napoli, tom. 1.]</span>,
questo principe avea già per moglie <i>Gaitelgrima</i>
figlia di Sergio principe di Sorrento,
e questa sopravvisse a lui. Quel
che è certo, Guglielmo si mise in viaggio
per qualche suo importante affare alla
<span class="pagenum" id="Page_582">[582]</span>
volta di Costantinopoli, e prima di farlo,
raccomandò a papa Callisto la protezion
de' suoi Stati. Ruggieri iuniore, conte di
Sicilia, in cuore di cui già cominciava a
bollire lo spirito de' conquistatori, prese
questa occasione per tentare d'impadronirsi
(non si sa sotto qual pretesto) della
Calabria e della Puglia. Assediata che
ebbe in Calabria la rocca di Niceforo, il
pontefice gl'inviò <i>Ugo</i>, uno de' più cospicui
cardinali della Chiesa romana, per
farlo desistere da quella violenza. Questi,
gittate le parole al vento, se ne tornò a
Roma. Allora il papa sdegnato si mosse
in persona per trattar di questa briga, e
passò in Puglia. Male per lui, perchè a
cagione di una pessima influenza, o epidemia,
i migliori de' suoi cardinali, e fra
gli altri il suddetto Ugo, lasciarono la vita
in quelle contrade. Lo stesso pontefice
anch'egli v'ebbe a perdere la sua per
una simile infermità, di cui seppe ben
profittare il conte Ruggieri, perchè portò
il papa a far quanto esso bramava. Quantunque
poi continuasse ancora in questo
anno la guerra in Milano contra di Como,
narrata dal Poeta Comasco <span class="fnote">[Poeta Comensis, tom. 5 Rer. Ital.]</span>, pure
niuna prodezza si sente de' Milanesi. Solamente
si legge che i Comaschi saccheggiarono
varie terre del Milanese, come
Varese, Binago, Vedano e Trezzo.
</p>

<hr />
</div>

<div class="chapter">
<h2 class="hidden" id="MCXXII">MCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Callisto</span> II papa 4.</td>
  </tr>
  <tr>
    <td><span class="smcap">Arrigo</span> V re 17, imper. 12.</td>
  </tr>
</table>

<p>
Nel felicissimo presente anno ebbe
finalmente fine la troppo lagrimevol discordia
fra il sacerdozio e l'imperio per
cagion delle investiture. Furono nel precedente
anno spediti dalla dieta germanica
per ambasciatori a Roma <span class="fnote">[Abbas Urspergensis, in Chron. Pandulfus
Pisanus, in Vita Callisti II.]</span> il vescovo
di Spira e l'abbate di Fulda, affin
di disporre questo importantissimo affare.
Allora <i>papa Callisto</i>, veggendo le cose
in buona disposizione, insieme coi suddetti
<span class="pagenum" id="Page_583">[583]</span>
inviò in Germania <i>Lamberto vescovo</i>
d'Ostia, <i>Sassone cardinale</i> di santo Stefano
in Monte Celio, e <i>Gregorio cardinale</i> diacono
di sant'Angelo, per legati apostolici,
a darvi l'ultima mano. Tennesi dunque
in Vormazia nell'anno presente una
numerosissima dieta, dove l'Augusto Arrigo,
sentendosi toccato il cuore da Dio,
rinunziò in fine alla pretension delle investiture
colla consegna dell'anello e del
pastorale, giacchè con tale introduzione
s'era introdotto nella Chiesa l'esecrabile
abuso di vendere i vescovati e le badie.
Cioè lasciò Arrigo V in libertà al clero e
popolo di cadauna città l'elezione e consecrazione
de' loro vescovi, e ai monaci
quella de' loro abbati. Promise egli ancora
di restituire alla Chiesa romana e
a tutte le altre gli stati e i beni ch'egli
per avventura o suo padre avessero usurpato,
e diede una vera pace a papa
Callisto II e alla santa Chiesa romana, e
a chiunque era stato del suo partito. All'incontro
papa Callisto accordò all'imperadore
che le elezioni de' vescovi ed
abbati del regno teutonico si facessero
in presenza dell'imperadore o de' suoi
messi, liberamente, e senza simonia o
violenza; e, nascendo discordia, fosse
questa rimessa al metropolitano coi vescovi
provinciali. L'eletto poi dovea ricevere
dall'imperadore l'investitura collo
scettro degli Stati e delle regalie spettanti
alla sua chiesa, eccettuate le appartenenti
alla Chiesa romana. Nell'altre parti dell'imperio,
consecrato che fosse l'eletto,
nel termine di sei mesi egli prenderebbe
l'investitura delle regalie. Nel dì 8 di settembre
tenuta fu quella dieta in Vormazia,
e il papa nel dì 25 d'esso mese spedì
l'approvazione sua. Tutti si partirono
colmi di letizia; e l'imperadore spedì poco
appresso a Roma i suoi ambasciatori con
regali, per confermare la sincerità del
pentimento e della concordia sua. Ed ecco
il sospirato fine di una sì lunga e deplorabil
tragedia: tanto vi volle a sradicare
un abuso che insensibilmente avea
preso piede nella Chiesa di Dio contro
<span class="pagenum" id="Page_584">[584]</span>
tutti i riti dell'antichità, ne' quali sempre
erano state libere le elezioni de' sacri
pastori, con gravissimi fulmini emanati
contra della simonia. È in uso tuttavia per
la Germania l'accordo suddetto, e appartiene
ai capitoli l'elezione dei loro vescovi.
Che se taluno chiedesse, perchè dopo
tante fatiche, sconcerti e guerre, per rimettere
anche in Italia questa libertà delle
elezioni già fatte dal clero e popolo, di
essa non rimanga vestigio fra noi: rimetterò
io volentieri al padre Tomasino e
ad altri eruditi scrittori il dargli risposta,
volendo io continuare l'intrapreso viaggio
della presente storia.
</p>

<p>
Abbiamo da Falcone Beneventano <span class="fnote">[Falco Beneventan., in Chron.]</span>,
che ribellatosi <i>Giordano</i> conte d'Ariano
a <i>Guglielmo duca</i> di Puglia, questi non si
sentendo con assai forze per domarlo,
ricorse a <i>Ruggieri</i> iuniore, conte di Sicilia.
Per ottenere aiuto, bisognò comperarlo.
<i>Medietatem suam palermitanae civitatis
et Messanae, et totius Calabriae dux
ille eidem comiti concessit, ut ei auxilium
largiretur</i>. Avendo noi veduto di sopra
all'anno 1088 che al conte Ruggieri seniore
di lui padre era stata interamente
ceduta la <i>Calabria</i> dal duca Ruggieri figliuolo
di Roberto Guiscardo, e padre di
esso Guglielmo, non saprei dire chi di quegli
autori abbia fallato. Col soccorso dunque
di gente e danaro datogli dal conte
fece il duca Guglielmo guerra al conte di
Ariano. Ebbe anche soccorso da <i>Crescenzio
cardinale</i>, governatore di Benevento;
laonde colla presa d'alcune castella ridusse
il ribello Giordano a venir colla
corda al collo a chiedere misericordia. Finì
per allora questa guerra; ma convenne
ripigliarla da lì a pochi mesi, con varie
avventure che io tralascio. Continuò, o si
accese di nuovo la gara e guerra tra i
Pisani e Genovesi. Racconta Caffaro <span class="fnote">[Caffari, Annal. Genuens., tom. 6 Rer. Ital.]</span>
che essi Genovesi fecero prigioni ben mille
Pisani, e presero due loro galee. Durando
poi tuttavia la guerra fra i Milanesi
e Comaschi, riuscì ai primi di levar
<span class="pagenum" id="Page_585">[585]</span>
Lugano dalla suggezione ai secondi, i quali
non lasciarono per questo di sostener
il dominio loro in quel lago. Ma il Sigonio,
fondato sopra altri autori, non ammette
la presa di Lugano.
</p>

<hr />
</div>

<div class="chapter">
<h2 class="hidden" id="MCXXIII">MCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Callisto</span> II papa 5.</td>
  </tr>
  <tr>
    <td><span class="smcap">Arrigo</span> V re 18, imperad. 13.</td>
  </tr>
</table>

<p>
Secondochè scrisse il Sigonio, e fondatamente
provarono i padri Cossart e
Pagi, nel dì 18, ovvero 19 di marzo dell'anno
presente, e non già del precedente,
come pensarono il Panvinio e il cardinal
Baronio, fu celebrato il primo general
concilio lateranense <span class="fnote">[Labbe, Concilior., tom. 10.]</span>, coll'intervento
di trecento vescovi e di assaissimi
abbati. Pandolfo Pisano <span class="fnote">[Pandulfus Pisanus, in Vita Callisti II.]</span> scrive che vi
furono novecento novanta sette tra vescovi
ed abbati: numero che eccede la
credenza. Quivi furono fatti varii decreti
intorno alla disciplina ecclesiastica; confermato
l'accordo seguito fra l'<i>imperadore
Arrigo</i> e la santa Sede; data oppure
rinnovata l'assoluzion delle censure al
medesimo Augusto; riprovate le ordinazioni
fatte dall'antipapa Burdino, con altri
canoni che si leggono nella Raccolta
dei concilii. In questo concilio ancora,
per quanto s'ha da Landolfo da san Paolo <span class="fnote">[Landulfus junior, Histor. Mediol., cap. 36.]</span>,
che v'era presente, si rinnovò la
lite della precedenza tra <i>Olrico arcivescovo</i>
di Milano e <i>Gualtieri arcivescovo</i>
di Ravenna. Scrive quest'autore, che i
due predecessori di Olrico, <i>Grossolano</i>
e <i>Giordano</i>, ebbero nei concilii romani la
lor sedia alla destra del sommo pontefice,
e però anche Olrico con fermezza sostenne
il suo punto. Veggendo che gli era
contrastato il posto nella prima sessione,
non volle comparire nè al concilio nè al
palazzo del papa. <i>Sed in quarta feria, dum
synodus celebrata fuit, Olricus idem mediolanensis
archiepiscopus ad dexteram
apostolici Callisti nullo mediante sedit</i>. Per
<span class="pagenum" id="Page_586">[586]</span>
cagione di questi ed altri esempli credono
gli scrittori milanesi apocrifa la bolla di
papa Clemente II dell'anno 1087, riferita
da Girolamo Rossi <span class="fnote">[Rubeus, Histor. Ravenn.]</span>, in cui stabilisce
la precedenza dell'arcivescovo di Ravenna
a quel di Milano. Furono finalmente
in esso concilio <span class="fnote">[Petrus Diaconus, Chron. Casin., lib. 4.]</span> fatte gravissime doglianze
dai vescovi contra dei monaci,
perchè già aveano occupate le chiese, le
decime, le oblazioni, e ridotti i vescovi
quasi al solo pastorale. Ma ebbero un bel
dire. Il mondo restò qual era. Così in
altri tempi altre querele sono insorte contro
i frati mendicanti, ma un bel dire
hanno avuto vescovi e parrochi. Crebbero
in questi tempi <span class="fnote">[Urspergensis, in Chronico.]</span> le ruberie, le
sedizioni e le iniquità in Germania, al
contrario della città di Roma, in cui il
valoroso papa <i>Callisto II</i> pose la pace col
mettere freno a tutti i prepotenti. <i>Tale</i>,
scrive Falcone <span class="fnote">[Falco Benevent., in Chron.]</span>, <i>tantumque pacis firmamentum
infra romanam urbem temporibus
praedicti Apostolici advenisse comperimus,
quod nemo civium, vel alienigena arma, sicut
consueverat, ferre ausus est</i>. Aggiunge
il medesimo storico che in quest'anno ancora
esso pontefice si portò a Benevento,
dove accusato <i>Roffredo arcivescovo</i> di
quella città d'avere simoniacamente conseguita
quella chiesa, si tenne giudizio per
questo. Ma egli col giuramento suo, e di
due vescovi e tre preti, si giustificò, e fece
ammutir gli accusatori. Ho io prodotta <span class="fnote">[Antiquit. Italic., Dissert. LXII.]</span>
una bolla del suddetto papa in favore dei
canonici di Cremona, data <i>Laterani II nonas
martii</i>. Un'altra parimente scritta
<i>Laterani IV kalendas martii</i> dell'anno
presente ne ottennero i canonici regolari
di san Cesario sul Modenese, per cui fu
dichiarato che i monaci di Nonantola
niuna giurisdizione aveano sopra la corte
di Vilzacara, cioè sopra una parte o sopra
il tutto del moderno san Cesario nel
distretto di Modena. Si fecero in questo
<span class="pagenum" id="Page_587">[587]</span>
anno ancora varii fatti di guerra nel lago
di Lugano tra i Milanesi e Comaschi, descritti
dall'anonimo Poeta di Como <span class="fnote">[Anonymus Poeta Comens., tom. 5 Rer. Ital.]</span>.
Raunarono molte navi i Milanesi a Porlezza
loro castello, e di là passarono all'assedio
del castello di san Michele, ma
senza potersene impadronire. Ebbero per
tradimento Lavena, ma perderono le lor
navi prese dai nemici. Abbiamo poi dal
Dandolo <span class="fnote">[Dandul., in Chron., tom. 12 Rer. Ital.]</span> che circa questi tempi <i>Domenico
Michele</i> doge di Venezia mandò i
suoi legati a Costantinopoli, per impetrare
la bolla d'oro da <i>Giovanni</i> Comneno
imperador de' Greci; ma quell'Augusto,
allontanatosi dal rito de' suoi antecessori,
non la volle concedere. Nacque perciò
guerra fra i Greci e Veneziani. Alle istanze
poi di <i>Baldovino</i> re di Gerusalemme,
esso doge mise insieme un grosso stuolo
di dugento legni, tra galee, barche da trasporto
ed altre navi, e passò in Oriente <span class="fnote">[Bernardus Thesaur., cap. 117 et seq.]</span>.
Trovata presso Joppe la flotta di Babilonia,
composta di sessanta galee e d'altri legni,
la mise in rotta. Di questa loro vittoria
fa menzione anche Fulcherio Carnotense <span class="fnote">[Fulcher. Carnotens., Histor., lib. 3.]</span>
che si trovava allora in Terra Santa.
Durando tuttavia la discordia fra i
Genovesi e Pisani, a cagion dei vescovati
della Corsica, suggettati all'arcivescovo
di Pisa <span class="fnote">[Caffari, Annal. Genuens., lib. 1, tom. 6 Rer.
Ital.]</span>, il pontefice Callisto II, a cui
dispiacea troppo questa rottura fra due
popoli che avrebbono potuto impiegar meglio
le loro forze in Oriente contra degli
infedeli, chiamò gli ambasciatori di questi
due popoli al sopra mentovato concilio
lateranense. Ne seguì un gran contraddittorio.
Fu rimessa la decision dell'affare
a dodici arcivescovi e a dodici vescovi,
che dibatterono la pendenza, ma non vollero
proferir la sentenza. <i>Gualtieri arcivescovo</i>
di Ravenna d'accordo cogli altri
consigliò il papa di levar quelle chiese di
sotto all'arcivescovo di Pisa. Ciò udito
dall'arcivescovo di Pisa, cotanto si sdegnò,
<span class="pagenum" id="Page_588">[588]</span>
che gittò a' piedi del pontefice la mitra
e l'anello con dirgli che non sarebbe
più nè suo arcivescovo, nè vescovo. <i>Azzo</i>
dovrebbe essere stato questo arcivescovo,
di cui oltre a quest'anno non parla
l'Ughelli <span class="fnote">[Ughell., Ital. Sacr., in Archiep. Pisan.]</span>. Allora il papa con un piede
spinse via la mitra e l'anello, e disse all'arcivescovo:
<i>Fratello, hai mal fatto, e
te n'avrai a pentire</i>. Nel giorno seguente
poi nel pieno concilio ordinò a <i>Gregorio
cardinal</i> diacono di sant'Angelo, che fu
poi papa Innocenzo II, di leggere il decreto,
che da lì innanzi i vescovi della Corsica
cessassero d'essere sottoposti alla
chiesa pisana. A tutto questo fu presente
lo stesso Caffaro istorico, il quale conferma
la tenuta del concilio lateranense
nell'anno presente. Però, in vece di calmar
la dissensione fra i Genovesi e Pisani,
questa sentenza maggiormente l'accese.
</p>

<hr />
</div>

<div class="chapter">
<h2 class="hidden" id="MCXXIV">MCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Onorio</span> II papa 1.</td>
  </tr>
  <tr>
    <td><span class="smcap">Arrigo</span> V re 13, imperad. 14.</td>
  </tr>
</table>

<p>
Non oltre l'anno presente menò sua
vita <i>Callisto II</i>, pontefice d'immortal memoria.
Scrive Pandolfo Pisano <span class="fnote">[Pandulfus Pisanus, in Vita Callisti II.]</span> ch'egli
fece atterrar le torri di Cencio di Donna
Bona, che erano una sentina d'iniquità,
con ordine di non rifabbricarle mai più.
Parla della sua pia liberalità verso le chiese
di Roma, e massimamente verso la basilica
vaticana, con altre sue gloriose azioni.
Meritava ben più lunga vita un pontefice
di sì rare qualità. Ma Iddio il volle
per sè. Caduto infermo nel mese di dicembre
dell'anno presente, prese i santi
sacramenti, e fra le lagrime e i gemiti di
tutti gli astanti cessò di vivere sopra la
terra. Molto si stende il padre Pagi <span class="fnote">[Pagius, ad Annal. Baron.]</span> per
accertare il giorno preciso di sua morte,
pretendendo ch'egli mancasse di vita nel
dì 13 del suddetto mese, e fosse seppellito
nel giorno seguente. Resta nulladimeno,
a mio credere, tuttavia alquanto dubbioso
<span class="pagenum" id="Page_589">[589]</span>
questo punto. Pandolfo Pisano, che
era allora in corte di Roma, gli dice data
sepoltura nella basilica lateranense <i>in festivitate
sanctae Luciae</i>. E Falcone Beneventano <span class="fnote">[Falco Beneventanus, in Chron.]</span>,
anch'esso autore di questi
tempi, racconta che egli terminò i suoi
giorni <i>duodecimo die stante mensis decembris</i>.
Probabilmente egli scrisse intrante.
Comunque sia, dopo sette giorni di sede
vacante fu eletto <i>Lamberto vescovo</i> d'Ostia,
nato nel territorio di Bologna, e
persona letterata, che prese il nome di
<i>Onorio II</i>. Tuttavia l'elezione sua non
passò senza discordia e tumulto. I laici
principali di Roma erano allora Leone
della nobilissima casa de' Frangipani, e
Pier Leone ossia Pietro di Leone, cioè
figliuolo di un Leone ricchissimo Giudeo
che s'era fatto cristiano, come s'ha dalla
Cronica mauriniacense <span class="fnote">[Chron. Mauriniac.]</span>, da san Bernardo
e da altri. S'accordarono questi <span class="fnote">[Pandulfus Pisanus, in Vita Honorii II.]</span> di
trattare amichevolmente insieme, con segreto
pensiero nondimeno di deludere l'un
l'altro nel dare un successore al defunto
pontefice. Fece il Frangipane una sera avvertir
tutti i cappellani de' cardinali, che
nella seguente mattina portassero seco il
piviale rosso sotto il mantello, con intenzione
di far dichiarare papa il suddetto
Lamberto ostiense. Ma, non so come, essendosi
nel giorno appresso raunati i vescovi
nella chiesa di san Pancrazio presso
al Laterano, quivi restò eletto papa
<i>Tebaldo Boccadipecora</i>, cardinale di santa
Atanasia, col nome di <i>Celestino</i>, consentendovi
anche lo stesso vescovo Lamberto;
e messogli addosso il piviale rosso,
intonarono il <i>Te Deum</i>. Non erano alla
metà, che Roberto Frangipane, forse fratello
di Leone, con alcuni suoi parziali e
con alcuni della corte proclamarono papa
il suddetto <i>Lamberto vescovo</i> d'Ostia,
e il fecero vedere al popolo, il quale è da
credere che anch'esso l'acclamò. Gran
disputa dovette succedere; ma in fine prevalendo
la potenza de' Frangipani, e cedendo
<span class="pagenum" id="Page_590">[590]</span>
con gloriosa umiltà ai suoi diritti
il cardinale Tebaldo, restò papa l'ambizioso
Lamberto, cioè <i>Onorio II</i>. Aggiugne
poi l'autore della Vita di questo pontefice,
a noi conservata dal cardinale d'Aragona <span class="fnote">[Cardinal, de Aragonia, in Vita Honorii II.]</span>,
che scorgendo Onorio dubbiosa e
poco canonica l'esaltazione sua, dopo
sette giorni depose il pontificato, e con
una nuova universale elezione abilitato e
confermato sanò gli antecedenti difetti. <i>Sed
quia electio ipsius Honorii minus canonicae
processerat, post septem dies in conspectu
fratrum sponte mitram et mantum
refutavit atque deposuit. Fratres vero tam
episcopi, quam presbyteri et diaconi cardinales,
videntes ipsius humilitatem, et prospicientes
in posterum, ne in romanam Ecclesiam
aliquam inducerent novitatem, quod
perperam factum fuerat, in melius reformarunt;
et eumdem Honorium denuo advocantes,
ad ejus vestigia prociderunt, et tanquam
pastori suo et universali papae consuetam
sibi obedientiam exhibuere</i>. L'abbate Urspergense <span class="fnote">[Abbas Urspergensis, in Chron.]</span>
scrive che una parte dei
Romani desiderò d'avere per papa <i>Gualtieri
arcivescovo</i> di Ravenna, <i>omni religionis
testimonio satis commendatum</i>. Più
che mai continuò in quest'anno la guerra
fra i Genovesi e Pisani. Secondo la
testimonianza di Caffaro <span class="fnote">[Caffari, Annal. Genuens., lib. 1.]</span>, venivano
dalla Sardegna ventidue navi cariche di
molto avere, scortate da nove galee pisane.
Contra d'esse a vele gonfie navigarono
sette galee genovesi, alla vista
delle quali intimoriti i Pisani, si rifugiarono
nel porto di Vado, e abbandonarono
esse navi. I Genovesi con grande allegrezza
condussero a Genova que' legni
col loro valsente. Per attestato di Fulcherio
Carnotense <span class="fnote">[Fulcher. Carnotens., lib. 3.]</span> e del Dandolo <span class="fnote">[Dandulus, in Chron., tom. 12 Rer. Ital.]</span>,
si segnalarono in quest'anno ancora in
Oriente l'armi de' Veneziani, comandate
da <i>Domenico Michele</i> loro doge. Cioè
cogli altri crociati formarono l'assedio
<span class="pagenum" id="Page_591">[591]</span>
della ricchissima e riguardevol città di
Tiro, e tanto la strinsero e battagliarono,
che in fine que' cittadini turchi e saraceni
furono costretti a capitolar la
resa. Due parti d'essa città toccarono a
<i>Baldovino re</i> di Gerusalemme, <i>tertia hereditario
jure Veneticis tam in urbe, quam
in portu</i>: sono parole d'esso Fulcherio.
Scrive il Dandolo che fu convenuto con
quel re, <i>ut in omni civitate, quam caperent,
Veneti unam rugam</i> (vocabolo franzese
latinizzato, significante <i>contrada</i>)
<i>francam habeant, ecclesiam, balneum,
clibanum, mensuras etiam bladi, vini, et
olei; quae omnia libera sint, sicut propria
regis. Et insuper annuatim CCC bysantia
in festo apostolorum Petri et Pauli de
funda Tyri habere debent</i>. Molto più
scrive Bernardo Tesoriere <span class="fnote">[Bernard. Thesaurar., cap. 118, tom. 7 Rer.
Italic.]</span>, con dire
che si doveano pagare ogni anno <i>quatuor
millia byzantiorum Saracenorum</i> ai Veneziani;
e che prendendo Ascalona e
Tiro, <i>tertiam partem cum suis pertinentiis
regaliter et libere obtinebunt</i>. Tali
conquiste mirabilmente servirono alla
mercatura e ad altri vantaggi de' Veneziani.
Intesosi dipoi che l'imperador di
Costantinopoli era dietro a recar danno
alle terre d'essi Veneziani, venne la lor
flotta a Rodi, e negandole quel popolo
rinfreschi di viveri, presero quella città
e le diedero il sacco con asportarne di
molte ricchezze. Poscia se ne andò quella
flotta a Scio, e impadronitasene, quivi
passò il verno. Seguitando intanto la
guerra fra i Milanesi e Comaschi <span class="fnote">[Anonymus Poeta Comens., tom. 5 Rer.
Italic.]</span>,
l'anno presente ancora vide molti fatti
d'armi, favorevoli ora all'una, ora l'altra
parte. Assediarono i Comaschi l'isola
loro nemica, ma non poterono ridurla
alla loro ubbidienza. Impresero poscia i
Milanesi l'assedio di Como, ma cotal
bravura ritrovarono in quel popolo, che
loro convenne tornarsene a casa colle
bandiere nel sacco.
</p>

<p>
<span class="pagenum" id="Page_592">[592]</span>
</p>

<hr />
</div>

<div class="chapter">
<h2 class="hidden" id="MCXXV">MCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Onorio</span> II papa 2.</td>
  </tr>
  <tr>
    <td><span class="smcap">Lottario</span> III re di Germania e d'Italia 1.</td>
  </tr>
</table>

<p>
Fu l'anno presente l'ultimo della vita
di <i>Arrigo</i> fra i re <i>quinto</i> e <i>quarto</i> fra gli
imperadori <span class="fnote">[Abbas Urspergens., in Chron. Otto Frisingensis,
in Chron. Robertus de Monte et alii.]</span>. Concordano in questo fatto
troppi storici: laonde non è da ascoltare
chi parla di sua morte o nel precedente
o nel susseguente anno. Accadde
questa nel dì 23, oppure nel 22 del mese
di maggio, senza ch'egli lasciasse prole
dopo di sè. Trattossi dunque nella dieta
de' principi dell'elezion del successore,
e fra i candidati si contavano <span class="fnote">[Otto Frisingens., lib. 7, cap. 17. Dodechin.,
in Chron.]</span> <i>Lottario
duca</i> di Sassonia, <i>Federigo duca</i> di Suevia,
<i>Leopoldo marchese</i> d'Austria e <i>Carlo
conte</i> di Fiandra. Concorsero i voti della
maggior parte in <i>Lottario</i>, terzo fra i re
d'Italia, e poi secondo fra gl'imperadori,
il quale contro sua voglia eletto nel
dì 30 d'agosto, fu coronato re di Germania
nel dì 13 di settembre. Erano
passate fra questo principe e l'ultimo
Arrigo Augusto molte dissensioni e guerre,
per le quali Lottario, uomo per altro
valorosissimo, era stato una volta assai
umiliato, e però conservava egli un mal
talento contra tutti i di lui parenti. Tali
erano fra gli altri il suddetto <i>Federigo</i>
duca di Suevia, e <i>Corrado</i> suo fratello,
che l'Urspergense chiama duca di Franconia,
perchè figliuoli di Agnese sorella del
suddetto Arrigo V ed eredi del medesimo
Augusto. Avea lo stesso Federigo condotte
seco alla dieta circa trenta migliaia
di combattenti, sperando o col terrore
o col favore di poter conseguir la corona.
Escluso, rivolse l'armi contra del
nuovo re; ma per interposizione dei
vescovi si quietò per allora, e gli fece
poi più guerra ne' seguenti anni per mezzo
ancora del suddetto Corrado suo
<span class="pagenum" id="Page_593">[593]</span>
fratello, dopo averlo, coll'aiuto di alcuni
principi suoi parziali, creato re di Germania,
siccome vedremo andando innanzi.
Non so io dire se in questo, oppure
nel seguente anno, come vuole il signor
Sassi, desse fine a' suoi giorni <i>Olrico arcivescovo</i>
di Milano. Ben so che a lui
succedette <i>Anselmo da Pusterla</i> <span class="fnote">[Landulfus junior, Hist. Mediolan., cap. 37.]</span>. E
perciocchè, oltre ad uno strumento recato
dal Puricelli <span class="fnote">[Puricell., Monument. Basil. Ambrosian.]</span>, da cui apparisce che
questo Anselmo anche nell'anno 1123
s'intitolava <i>arcivescovo di Milano</i>, s'ha
la medesima notizia chiaramente confermata
dall'anonimo contemporaneo
poeta della guerra di Como <span class="fnote">[Anonymus Comensis, in Poem., tom. 5
Rer. Ital.]</span>: come
ciò possa essere l'hanno cercato eruditi
scrittori. Continuo io a credere, siccome
conghietturai nella prefazione al suddetto
anonimo poeta, che vivente il suddetto
Olrico, prima dell'anno 1123 fosse eletto
suo coadiutore il medesimo Anselmo,
e che in questi tempi colla coadiutoria
andasse unito anche il titolo di arcivescovo:
del che ho recato un altro esempio
di questo secolo nella chiesa milanese.
Essendo poi mancato di vita Olrico
o nel presente o nel seguente anno, allora
Anselmo restò solo ed attuale arcivescovo
di Milano.
</p>

<p>
Non pochi fatti di guerra succederono
ancora in questo anno fra i Milanesi e
Comaschi con varietà di fortuna. Tornarono
i primi all'assedio di Como, ma ne
furono valorosamente respinti. Varie battaglie
ancora si fecero nel lago Lario,
ossia di Como, e senza mai perdersi
d'animo tennero forte i Comaschi contro
la potenza de' nemici. Ma essendo passato
a miglior vita <i>Guido</i> loro vescovo, cominciarono
da lì innanzi ad andare i loro
affari di male in peggio. Tornò nell'anno
presente a Venezia <span class="fnote">[Dandul., in Chron., tom. 12 Rer. Ital. Sicard.,
in Chron., tom. 7 Rer. Ital.]</span> la vittoriosa flotta
del doge di Venezia <i>Domenico Michele</i>.
Prima nondimeno essendo seguita rottura
<span class="pagenum" id="Page_594">[594]</span>
coll'imperador di Costantinopoli <i>Giovanni
Comneno,</i> gli fecero guerra col prendere
e dare a sacco le isole di Samo, Mitilene
ed Andro. Venuti parimente in Dalmazia,
ricuperarono dalle mani degli Ungheri
le città di Spalatro e di Traù. Cacciarono
anche dalla marittima terra di Belgrado,
diversa da quella che sta al Danubio, gli
Ungheri; e quindi ricevuti con grande
onore dal popolo di Zara, dove si fece la
distribuzion della preda, felicemente e
con trionfo si restituirono alla lieta lor
patria. Nella state dell'anno presente i
Genovesi con dieci galee scorsero il mare
di Corsica e Sardegna sino a Porto Pisano <span class="fnote">[Caffari, Annal. Genuens., lib. 1, tom. 6 Rer.
Ital.]</span>, con
prender molti Pisani, merci
e legni de' medesimi. Trovata ancora
una lor cocca, che portava quattrocento
uomini e un ricco carico, la perseguitarono
per quattro giorni. Per fortuna di
mare fu d'uopo lasciarla; ma questa
andò poi a rompersi all'imboccatura dell'Arno.
Presero dipoi e saccheggiarono
Piombino nel mese di settembre, conducendo
prigioni a Genova tutti quegli abitanti
grandi e piccioli.
</p>

<hr />
</div>

<div class="chapter">
<h2 class="hidden" id="MCXXVI">MCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Onorio</span> II papa 3.</td>
  </tr>
  <tr>
    <td><span class="smcap">Lottario</span> III re di Germania e d'Italia 2.</td>
  </tr>
</table>

<p>
Un insigne accrescimento di potenza
si fece in questi tempi, per attestato
di Dodechino <span class="fnote">[Dodechinus, in Chron.]</span>, alla linea germanica
degli estensi duchi di Baviera. Cioè in
questo, oppure nell'anno precedente,
mancò di vita <i>Arrigo il Nero</i> duca di
Baviera, il quale s'era ritirato nel monistero
di Weingart <span class="fnote">[Chron. Monaster. Weingart.]</span>, con lasciare gli
Stati ad <i>Arrigo IV</i> e <i>Guelfo VI</i> suoi
figliuoli. Restarono di lui ancora <i>Corrado</i>,
che, sprezzato il mondo, morì poi in
concetto di santità, e quattro figliuole:
fra le quali <i>Giuditta</i>, maritata con <i>Federigo </i>
<span class="pagenum" id="Page_595">[595]</span>
duca di Suevia, fu madre del famoso
imperadore <i>Federigo I</i> soprannominato
Barbarossa. Ora il suddetto Arrigo IV,
che poi venne da alcuni moderni scrittori
appellato il <i>Superbo</i> per distinguerlo dagli
altri di questo nome, fu considerato
dal <i>re Lottario</i> per quel principe che meritasse
più degli altri la confidenza ed
amore suo, stante la sua potenza, e insieme
l'antica nimistà che passava tra la
casa de' Guelfi, il cui sangue e la cui eredità
era passata in lui, e la casa ghibellina,
da cui discesero i tre ultimi Arrighi imperatori,
con lasciar eredi anche delle
loro gare i due fratelli Federico duca di
Suevia e Corrado. Perciò Lottario, affine
di maggiormente accrescere la possanza
di Arrigo IV duca di Baviera, gli conferì
in quest'anno anche il ducato della Sassonia:
con che egli potea paragonarsi ai
re, se non nel titolo, certamente nell'ampiezza
del dominio, perchè allora i nobilissimi
ducati della Baviera e Sassonia
erano di maggior estensione che oggidì.
Un altro riflesso ebbe in ciò il re Lottario,
perchè già meditava di dare in moglie
ad esso Arrigo l'unica sua figliuola <i>Geltruda</i>.
Anzi non mancano scrittori <span class="fnote">[Helmoldus, Chron. Slav., lib. 1, cap. 55.]</span>
che credono contemporanee tali nozze,
celebrate nell'anno susseguente, coll'investitura
del ducato della Sassonia: e
forse questo può sembrar più probabile.
L'anno presente verisimilmente quel fu
in cui <i>Anselmo</i> da Pusterla, novello arcivescovo
di Milano, contro la volontà del
suo clero e popolo si portò a Roma per
trattare del pallio che il papa ricusava di
inviargli a Milano <span class="fnote">[Landulfus junior, Hist. Mediolan., cap 38.]</span>. A questa sua risoluzione
si opponevano i Milanesi, pretendendo
una novità pregiudiziale alla dignità
del loro arcivescovo il dover andare a
prendere in Roma quel pallio che i precedenti
pontefici per li loro legati aveano
inviato in addietro a Milano. Colà giunto
Anselmo, ebbe un bell'allegare privilegii
e consuetudini favorevoli al suo diritto.
Papa <i>Onorio II</i> stette saldo in volere che
<span class="pagenum" id="Page_596">[596]</span>
ricevesse il pallio o dalle sue mani, o
sull'altare di san Pietro. Anselmo, chiesto
parere a <i>Roberto vescovo</i> d'Alba, che
il dissuase dal sottoporsi a questo aggravio
e discredito, se ne tornò senza pallio
a Milano. Ma non fu ammesso nel palazzo
archiepiscopale, se non dopo avere
Uberto da Marignano suo cancelliere e
il vescovo d'Alba giurato ch'egli non
avea acconsentito a pregiudizio alcuno
della chiesa milanese. In quest'anno ancora,
per attestato di Caffaro <span class="fnote">[Caffari, Annal. Genuens., lib. 1.]</span>, i Genovesi
colla lor flotta arrivarono alla bocca
d'Arno. Sbarcati, furono alle mani colla
fanteria e cavalleria de' Pisani. Passati
poscia a Vado, distrussero quasi tutto
quel castello, e di nuovo per battaglia
s'impadronirono del castello di Piombino,
che già si cominciava a rifabbricare.
Portatisi di poi in Corsica, presero il
castello di san Giovanni, con far prigioni
trecento Pisani. Parimente in quest'anno <span class="fnote">[Anonymus Poeta Comensis, tom. 5 Rer.
Ital.]</span>
tornò l'esercito de' Milanesi contra
della città di Como, con bloccarla ed
occupare le colline d'intorno e la valle
di san Martino. Erano coi Milanesi anche
i Lodigiani e Cremaschi, coll'aiuto dei
quali si renderono padroni della valle di
Lugano. Sempre più perciò peggioravano
gli affari del popolo comasco.
</p>

<hr />
</div>

<div class="chapter">
<h2 class="hidden" id="MCXXVII">MCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Onorio</span> II papa 4.</td>
  </tr>
  <tr>
    <td><span class="smcap">Lottario</span> III re di Germania e d'Italia 3.</td>
  </tr>
</table>

<p>
Diede fine in quest'anno alla sua vita
in Salerno, capitale allora dei duchi di Puglia,
nel dì 20 di luglio <span class="fnote">[Falco Beneventanus, in Chron.]</span> <i>Guglielmo duca</i>
di Puglia, compiuto di poco l'anno trentesimo
di sua vita. Non aveva egli ricavata
prole alcuna da sua moglie, figliuola del
principe di Capoa, la quale vinta dal dolore,
tagliatisi i suoi bei capegli, fra le
lagrime e gli urli andò a gittarli sopra il
<span class="pagenum" id="Page_597">[597]</span>
petto del defunto consorte. Concorse
ancora tutto il popolo di Salerno a deplorar
la morte di questo buon principe, il
cui cadavero con reale magnificenza fu
seppellito in quella metropolitana. Appena
arrivò questa nuova a <i>Ruggieri conte</i>
di Sicilia, che non perdè tempo a passar
con sette galee presso a Salerno, e di là
si studiò d'indurre quel popolo a prenderlo
per loro signore, allegando la stretta
parentela e la promessa fattagli dallo
stesso duca Guglielmo di dichiararlo suo
erede in mancanza di figliuoli. Hanno
anche scritto alcuni che veramente Guglielmo
col suo testamento gli mantenne
la parola; ma di ciò non resta alcun
buon fondamento. Se creder vogliamo a
Falcone Beneventano, per dieci giorni si
fermò il conte Ruggieri in nave, cercando
pur di trarre alle sue voglie i Salernitani,
che trovò molto alieni del darsi a lui,
forse perchè riputavano erede più legittimo
e prossimo ab intestato <i>Boamondo II</i>
principe d'Antiochia, nipote di Roberto
Guiscardo, oppure per altri motivi. Ma
finalmente chiamati a parlamento quei
cittadini col loro arcivescovo <i>Romoaldo</i>,
diverso dallo storico, con sì belle parole
e promesse di buon trattamento loro
parlò, che fatto dipoi generale consiglio,
l'accettarono per loro signore. Alessandro,
chiamato da altri abbate Celesino,
ma che senza dubbio si dee appellar Telesino,
perchè abbate di Telesa, scrittore
di questi tempi, aggiugne una particolarità
cioè: <span class="fnote">[Alexander Telesinus, de Gest. Rogerii lib. 1,
cap. 5.]</span> che i Salernitani, parlando con Sarolo
ossia Saroto, messo del conte, esagerarono
gli aggravii loro fatti dal duca
Guglielmo e da' suoi antecessori, e che,
temendo altrettanto dal conte Ruggieri,
non gli si voleano sottomettere. E perchè
Sarolo rispose loro con qualche villania,
se gli avventarono addosso e il privarono
di vita. Non ostante sì grave offesa, stette
fermo il conte; e dissimulando il suo
sdegno, seguitò a trattare, finchè indusse
quel popolo a riceverlo per principe, a
<span class="pagenum" id="Page_598">[598]</span>
condizione nondimeno che restasse in
lor mano la guardia della torre maggiore,
ossia della rocca. Ruggieri, uomo che
ben sapea il suo conto, accordò loro tutto,
purchè si mettesse in possesso di Salerno.
Altrettanto fece con <i>Rainolfo</i> conte
di Alife, a cui concedette esorbitanti
dimande, per averlo dalla sua nella già
incominciata conquista della Puglia. L'esempio
di Salerno si tirò dietro gli Amalfitani,
che, nel darsi al conte Ruggieri, ottennero
anch'essi di ritenere in lor potere
le fortezze di quella città. Aggiugne Falcone
che il conte Ruggieri ridusse dipoi
alla sua ubbidienza anche le città di
Troia e di Melfi, ed altre parti della Puglia,
e se gli suggellarono alcuni baroni di
quelle contrade. Ma giunto a Roma l'avviso
di questi progressi del conte Ruggieri,
se ne alterò forte papa <i>Onorio II</i> con
tutta la sua corte, tra perchè dovea pretendere
devoluto il feudo della Puglia
alla santa Sede, e perchè non gli dovea
piacere l'ingrandimento d'un principe
signore della Sicilia, il quale, se diveniva
padrone anche della Puglia e Calabria,
avrebbe potuto dar la legge a Roma stessa.
Però cominciò a far pratiche per impedire
gli avanzamenti del conte Ruggieri.
</p>

<p>
Passò esso papa a tal fine a Benevento,
indi alla città di Troia, che gli
prestò ubbidienza. Gli avea già il conte
Ruggieri spediti ambasciatori con ricchi
regali, per impetrar l'investitura del
ducato di Puglia e Calabria; e tuttochè
esibisse di rilasciare al papa la città di
Troia e Montefosco, niun partito si volle
ascoltare, essendo insperanzito il pontefice
di metter sotto l'immediato suo dominio
tutto quel ducato, oppure disegnando
d'investirne il giovane Boamondo
II principe d'Antiochia, a cui con
più ragione appartenevano quegli Stati.
Ora veggendo il conte Ruggieri sì mal
disposto verso di lui l'animo del papa,
comandò a' suoi uffiziali di cominciar
le ostilità contro la città di Benevento:
il che fu cagione ancora ch'esso papa
Onorio si trasferisse colà. Quivi egli fulminò
<span class="pagenum" id="Page_599">[599]</span>
la scomunica contra d'esso conte,
e di chiunque gli prestasse aiuto: il che
servì a Rainolfo conte d'Alife per abbandonar
Ruggieri, e seguitar la parte
del romano pontefice. Dimorava tuttavia
in Salerno il conte Ruggieri, e di là spedì
altri ambasciatori a Benevento, pregando
il papa di concedergli il ducato;
ma furono ancor questi rimandati con
sole dure risposte. Il perchè Ruggieri
perduta la pazienza, e conoscendo volerci
altro che preghiere e parole per piegare
l'animo indurito del pontefice, se
ne tornò in Sicilia, risoluto di cercar
colla forza ciò che non poteva ottener
colle maniere amichevoli di pace; e senza
licenza del papa assunse il titolo di
duca. Intanto i Milanesi, più che mai
ansanti di sottomettere la città di Como <span class="fnote">[Anonymus Poeta Comensis, tom. 5 Rer.
Italic.]</span>,
fecero venir da Genova e da
Pisa buona copia d'artefici, atti a fabbricar
navi, castelli di legno, grosse baliste
ed altri ordigni di guerra. Ottennero
gagliardi soccorsi da Pavia, Novara,
Vercelli, Asti, Alba, Albenga, Piacenza,
Parma, Mantova, Ferrara, Bologna, Modena
e Vicenza, siccome ancora dal conte
di Biandrate, dalla Garfagnana e da
altre parti. Dal che vegniamo a conoscere
che tutte le suddette città si governavano
a repubblica, nè più erano governate
dai ministri imperiali. Con questo
possente esercito si portarono i Milanesi
all'assedio di Como, che fu con vigore
sostenuto da' cittadini, finchè ebbero forze.
Ma in fine, veggendo vicina la rovina
loro, presero la risoluzione d'imbarcar
una notte tutte le loro donne e figliuoli
col meglio delle sostanze; e fatto nello
stesso tempo un grande strepito nella
città, e una sortita sopra i nemici, affinchè
non inquietassero le preparate navi,
anch'essi dipoi imbarcatisi sul lago,
navigarono al castello di Vico, con animo
di quivi vendere caro la lor libertà e la
vita. Entrati la seguente mattina i Milanesi
<span class="pagenum" id="Page_600">[600]</span>
nella città, si avvidero della fuga
degli abitatori. Di là passarono al suddetto
castello di Vico; ma trovandolo
inespugnabile, e necessario gran tempo
e spesa per vincere la costanza de' Comaschi,
diedero finalmente orecchio alle
proposizioni di pace. Fu questa infatti
stabilita, conservati i beni ai cittadini,
ma condannata la città a perdere le mura
ed ogni altra fortezza, e a prestare
ubbidienza e tributo da lì innanzi a Milano.
Pretesero il Puricelli e il padre
Pagi che l'eccidio di Como seguisse
nell'anno susseguente 1128, e il signor
Sassi <span class="fnote">[Saxius, in Not. ad Landulfum junior.,
cap. 37.]</span> riferisce altri autori del medesimo
parere. Ma essendo concordi gli
storici milanesi e comaschi e Galvano
Fiamma <span class="fnote">[Gualvan. Flamma, Manip. Flor., tom. 11
Rer. Ital.]</span> in riferir questo fatto all'anno
presente, non credo che s'abbia da
dipartire dalla loro opinione. E massimamente
perchè nell'antico Calendario
milanese, da me pubblicato <span class="fnote">[Rer. Italic. Par. II, tom. 2.]</span>, è notato
<i>anno Domini MCXXVII capta est civitas
Comensium</i>. Forse i primi autori parlano
della pace probabilmente conchiusa nell'anno
seguente, e gli altri della presa
della città accaduta nel presente. Ed ecco
come, liberate le città lombarde dal giogo
straniero, cominciarono a volgere
l'armi l'una contra l'altra; male che
mireremo andar crescendo per la matta
ambizione da cui chi più può, più degli
altri ancora si lascia sovvertire. Celebrò
il re Lottario la festa di Pentecoste in
Merseburg <span class="fnote">[Annalista Saxo.]</span>, <i>ubi decentissimo multorum
principum habito conventu unicam et
dilectam filiam suam Gertrudem glorioso
Bavariae duci Henrico, ducis Heinrici, et
Vulfidae, magni ducis natae, filio, cum
multa honorificentia in matrimonii honore
sociavit</i>. L'Urspergense narra <span class="fnote">[Urspergens., in Chronic.]</span> che in
Augusta ne furono celebrate le nozze
con rara magnificenza. Io ne fo menzione,
<span class="pagenum" id="Page_601">[601]</span>
perchè fatto spettante alla linea estense
di Germania.
</p>

<hr />
</div>

<div class="chapter">
<h2 class="hidden" id="MCXXVIII">MCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Onorio</span> II papa 5.</td>
  </tr>
  <tr>
    <td><span class="smcap">Lottario III</span> re di Germania e d'Italia 4.</td>
  </tr>
</table>

<p>
Nel dì 19 di dicembre dell'anno
precedente era mancato di vita <i>Giordano
II</i> principe di Capoa <span class="fnote">[Falco Beneventanus, in Chron.]</span>, a cui succedette
<i>Roberto II</i> suo figliuolo. Per
questa cagione, cioè per sostenere i diritti
della sua sovranità, si portò <i>papa
Onorio</i> nel dì 30 di dicembre a Capoa,
quivi accolto con varie finezze da Roberto.
Invitati poscia i vescovi ed abbati
sul principio di quest'anno con gran
pompa ed allegria alla presenza del sommo
pontefice, Roberto fu unto principe
e prese l'investitura da esso papa. In
tal congiuntura papa Onorio nella copiosa
assemblea de' prelati e baroni espose
le sue doglianze contra di Ruggieri conte
di Sicilia per la guerra mossa ai Beneventani,
e per l'usurpazione di vari
luoghi della Puglia, invitando tutti alla
difesa di quegli Stati, siccome dipendenti
dalla Chiesa romana, e dando indulgenza
plenaria a chiunque morisse in quella
spedizione: ripiego strano, che tuttavia
comincia a diventare alla moda, con far
servire la religione agl'interessi temporali.
<i>Roberto</i> principe di Capoa, <i>Rainolfo</i>
conte d'Alife, <i>Grimoaldo</i> principe, o, per
dir meglio, signore di Bari, <i>Tancredi</i> di
Conversano conte di Brindisi, <i>Ruggieri</i>
conte d'Oria, ed altri conti e baroni,
tutti con promesse magnifiche assunsero
la difesa dei diritti pontificii, e si prepararono
a sostener la guerra contra del
conte Ruggieri. Confermò di nuovo il
papa tanto ivi, quanto dipoi in Troia, la
scomunica contra d'esso Ruggieri, ed
inviò il principe di Capoa col conte Rainolfo
all'assedio del castello della Pillosa
nel dì 29 di gennaio, e con esso loro
più di due mila Beneventani. Ma ossia
<span class="pagenum" id="Page_602">[602]</span>
che l'osso fosse duro, oppure, come fu
allora creduto, che quei comandanti non
operassero con buona fede, nulla di rilevante
fu fatto per impadronirsene; del
che concepì tale sdegno il pontefice, dimorante
allora in Monte Sarchio, che
se ne tornò nel distretto del ducato romano <span class="fnote">[Abbas Telesinus, lib. 1, cap. 12.]</span>.
Intanto venuta la primavera,
il valoroso conte Ruggieri con un poderoso
esercito di Siciliani passò lo Stretto;
prese e spianò le terre d'Unfredo;
se gli renderono Taranto ed Otranto,
città di <i>Boamondo</i> iuniore principe d'Antiochia,
il quale miseramente poi nell'anno
1130 restò ucciso in Oriente dai
Turchi. S'inoltrò il vittorioso Ruggieri,
e stretta con vigoroso assedio la città di
Brindisi, talmente la battagliò, che la
costrinse alla resa. Colla stessa felicità
s'impadronì della città di Oria e di molte
altre castella. A questi dispiacevoli
avvisi tornò papa Onorio II a Benevento,
seco conducendo circa trecento soldati
a cavallo romani; e ordinato a Roberto
principe di Capoa, a Rainolfo conte
e agli altri baroni di prendere l'armi,
andò con grandi forze per opporsi alle
vittoriose schiere del conte Ruggieri. Ma
questi unita la sua gente, venne a postarsi
al fiume Bradano, e quivi si accampò.
Dall'altra parte anche l'esercito pontificio
mise le tende, senza osare nè l'una
nè l'altra parte di guadare il fiume per
cercare il nemico. Alessandro abbate
Telesino scrive, essersi trattenuto Ruggieri
per riverenza al sommo pontefice.
All'incontro Falcone <span class="fnote">[Falco Beneventanus, in Chron.]</span>, favorevole ad
esso pontefice, scrive che Ruggieri, <i>sentiens
Apostolicum cum exercitu valido militum
et peditum, et baronibus suis adversus
se venientem, in montana secessit,
devitans Apostolici virtutem, ne aliquo
modo aliquid ei sinistrum contingeret; et
sic per quadraginta dies Apostolicus ille
ardenti sole mensis julii fatigatus comitem
illum obsedit</i>. Tanta inazione, e l'essersi
cominciato a scarseggiar di viveri
<span class="pagenum" id="Page_603">[603]</span>
e di paghe nel campo pontificio, cagione
fu che disertavano a furia i soldati, e lo
stesso principe di Capoa, siccome persona
di delicata complessione, non potendo
reggere alla sferza del caldo estivo e
agli altri disagi, spiantò il suo padiglione
per andarsene. Falcone, l'autor della
Vita di questo papa <span class="fnote">[Cardinal. de Aragon., in Vit. Honorii II.]</span>, ed altri scrittori
incolpano d'infedeltà que' baroni, quasichè
cercassero senza ragione motivi di
ritirarsi. Comunque sia, il saggio papa,
veggendosi esposto a pericolo di disonore
e di perdite gravi, segretamente mandò
Cencio Frangipane ad offerire al
conte Ruggieri l'investitura del ducato,
promettendo di dargliela in Benevento.
Altro che questo non cercava Ruggieri,
e però furono d'accordo. Andossene il
papa a Benevento; gli tenne dietro Ruggieri
con un buon corpo di sua gente, e
andò a postarsi nel monte di san Felice
fuori di Benevento. Pretendeva il pontefice
che Ruggieri entrasse nella città a
ricever quivi l'investitura; ma Ruggieri,
principe cauto ed accorto, persiste sempre
in dire che fuori e non entro di
Benevento avrebbe ricevuto le grazie
pontificie. Convenne pertanto che il papa
uscisse, e fatto l'abboccamento al ponte
maggiore presso il fiume, nell'ottava
dell'Assunzion della Vergine, quivi papa
Onorio II investì il conte Ruggieri del
ducato di Puglia e Calabria nella stessa
forma che s'era praticata con Roberto
Guiscardo e col suo figliuolo e nipote.
</p>

<p>
Si lagnarono forte del papa per questo
segreto accordo, fatto senza lor participazione,
e, senza parola in lor difesa,
i baroni e le città che tenevano la parte
d'esso pontefice, perchè restavano alla
discrezione del nuovo duca Ruggieri. Ma
ebbero un bel gridare. Dopo avere il papa
in questa maniera assicurato il suo
diritto, se ne tornò da lì a non so quanti
giorni a Roma. Non v'era ancor giunto,
quando una parte de' Beneventani crudelmente
uccise Guglielmo governatore
pontificio di quella città. Adirato il papa
<span class="pagenum" id="Page_604">[604]</span>
proruppe in molte minaccie, e spedì il
cardinale <i>Gherardo</i> a quel governo, che
trovò avere i Beneventani formata una
specie di comunità, senza però dipartirsi
dall'ubbidienza del romano pontefice.
Intanto il duca Ruggieri si portò all'assedio
di Troia <span class="fnote">[Otto Frisingensis, in Chron., lib. 7, cap. 17.]</span>; ma ritrovandola ben
munita, e i cittadini risoluti di difendersi,
si ritirò, attendendo poscia ad entrare in
possesso di Melfi e d'altre città che gli
aveano mandati ambasciatori. Dopo di
che, avvicinandosi il verno, andò a Salerno,
e di là in Sicilia. In Lombardia parimente
fu gran novità in quest'anno.
Federigo duca di Suevia e Corrado suo
fratello, siccome figliuoli di Agnese sorella
dell'ultimo Arrigo Augusto, pretendeano
al regno e all'imperio, e perciò dicemmo
nata guerra fra loro e il re Lottario
in Germania. Pensò Federigo di
fare un bel colpo coll'inviare il fratello
Corrado in Italia, acciocchè si procacciasse
questo regno <span class="fnote">[Landulfus junior, Hist. Mediolan., cap. 39.]</span>. Doveva essere
preceduto qualche segreto trattato coi
Milanesi, perciocchè appena comparve in
Milano, che quella nobiltà col popolo tutto
si dichiarò in suo favore. Soggiornava in
questi tempi l'arcivescovo <i>Anselmo</i> fuori
di città nelle sue castella; fu chiamato
per parte del clero e popolo a far la coronazione
di Corrado, la quale infatti si
eseguì nella festa di san Pietro di giugno
in Monza, con dargli l'arcivescovo la corona
ferrea nella basilica di san Giovanni
Batista, e dichiararlo re d'Italia. Fu da
lì a qualche giorno rinnovata questa funzione
nella basilica di santo Ambrosio di
Milano. Alla prima coronazione si trovò
presente lo storico Landolfo da san Paolo,
ma per suoi affari mancò alla seconda.
Scrive egli dipoi d'esso Corrado: <i>Hunc
namque gradientem per comitatus et marchias
Lombardiae et Tusciae, comites et
marchiones cujuscumque nobilitatis, viri
potentes et humiles, cum gaudio susceperunt
et amaverunt</i>. Ma coloro che gli fecero
resistenza, nè il vollero per loro re,
<span class="pagenum" id="Page_605">[605]</span>
<i>ejus acutissimi gladii fortitudinem senserunt,
atque mortem et confusionem, ceu
Anselmus marchio del Busco, et illustris...
comes, susceperunt</i>. Uno scrittore tedesco
s'immaginò che questo conte, di cui
s'è perduto il nome, fosse <i>Alberto</i>, o <i>Ingelberto</i>,
dichiarato, per quanto egli crede,
da papa Onorio marchese della Toscana,
con citare un documento da me prodotto <span class="fnote">[Antichità Estensi, P. I, cap. 30.]</span>,
in cui s'incontra <i>Albertus Dei
gratia marchio et dux, lege vivens salica,
cooperante gratia et beati Petri, et domini
papae Honorii ejus vicarii munere</i>, ec.
Ma questo non vuol dire ch'egli fosse
marchese veramente di Toscana. In questi
tempi si truova <i>Corrado</i>, marchese veramente
di Toscana, siccome ho osservato
altrove <span class="fnote">[Antiquit. Italic., Dissert. VI.]</span>, e si truovano documenti che
parlano di lui agli anni 1121 e 1129.
Quell'<i>Alberto</i>, di cui è fatta menzione
nelle Antichità estensi, si vede creato da
papa Onorio II <i>marchese</i> e <i>duca</i> dopo la
morte dell'ultimo imperadore Arrigo,
con dargli l'investitura de' beni e Stati
della contessa Matilda; ma senza ch'egli
esercitasse dominio alcuno nè in Toscana,
nè in Mantova, Ferrara, Modena ed
altre città sottoposte una volta a Matilda.
A noi dunque basterà di sapere che
Corrado incoronato re, per tale fu riconosciuto,
non dirò da tutti, bensì da moltissimi
in Lombardia e Toscana. Ma che?
Il pontefice, che avea approvata per mezzo
de' suoi legati l'elezione del re Lottario,
mosso da lui, pubblicò contra di Corrado
una terribile scomunica <span class="fnote">[Otto Frisingensis, in Chron., lib. 7, cap. 17.]</span>, per cui
cominciò tosto a scemare il suo credito,
e fu in fine annientata in Italia la di lui
potenza.
</p>

<p>
<span class="pagenum" id="Page_606">[606]</span>
</p>

<hr />
</div>

<div class="chapter">
<h2 class="hidden" id="MCXXIX">MCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Onorio</span> II papa 6.</td>
  </tr>
  <tr>
    <td><span class="smcap">Lottario</span> III re di Germania e d'Italia 5.</td>
  </tr>
</table>

<p>
Nella Vita di papa <i>Onorio II</i> è scritto
che egli <span class="fnote">[Cardinal. de Arag., in Vit. Honorii II, P. I,
tom. 3 Rer. Ital.]</span> <i>delegavit Petrum presbyterum
cardinalem tituli sanctae Anastasiae ad
partes Ravennae, qui deposuit aquilejensem
et venetum patriarchas</i>. Il cardinal
Baronio <span class="fnote">[Baron., in Annal. Ecclesiast.]</span> non seppe il perchè. Ma
Bernardo di Guidone <span class="fnote">[Bernardus Guidon., in Vit. Honori II, P. I,
tom. 3 Rer. Ital.]</span> ne adduce il
reato, <i>quia invenit eos schismaticis favorabiles
exstitisse</i>. Il Dandolo <span class="fnote">[Dandul., in Chron., tom. 12 Rer. Ital.]</span> scrive, <i>quia
schismaticis fuerant fautores</i>. Tolomeo da
Lucca <span class="fnote">[Ptolom. Lucens., Histor. Eccl.]</span> vi aggiugne un forte. Non si
può intendere questo dall'antecedente
scisma, perchè la pace avea abolito tutti
i delitti e processi. Adunque, siccome subodorò
il Sigonio <span class="fnote">[Sigon., de Regno Ital.]</span>, potè piuttosto procedere
la loro condanna per aver promosso
o abbracciato il partito di <i>Corrado</i>
usurpatore della corona d'Italia contro
il giuramento prestato al <i>re Lottario</i>, cioè
ad un principe approvato dalla santa Sede.
Da una lettera scritta in questi tempi dall'arcivescovo
di Salisburgo al vescovo di
Bamberga, che si legge fra le raccolte da
Udalrico <span class="fnote">[Udalricus Bambergensis, Corp. Hist. Eccardi,
tom. 2, pag. 353.]</span>, impariamo che fu eletto in
luogo di <i>Gherardo</i>, stirpe inutile e piena
di vizii, un altro patriarca, che era decano
di Bamberga, uomo dabbene, e perciò
<i>eliminatam fuisse veterum spurcitiarum,
quae longo illic tempore dominata fuerat,
foeditatem, quum abjecta indigna satis
omni ecclesiastico regimini persona, clerum
et populum vidimus tam honeste tamque
canonice de alterius substitutione cogitare</i>.
Qui nulla si parla di scisma; solamente
<span class="pagenum" id="Page_607">[607]</span>
è accusato quel <i>Gherardo</i>, chiamato <i>Riccardo</i>
dall'Ughelli <span class="fnote">[Ughell., Ital. Sacr., tom. 5.]</span>, di inabilità e di vizii.
E però le lodi a lui date dal Candido,
da esso Ughelli e da altri, si debbono cancellare.
Ma eletto che fu il decano suddetto,
quel clero il perseguitò in maniera
che fu obbligato a fuggire, e noi non sappiamo
se quel <i>Pellegrino</i> che gli succedette,
sia lo stesso decano. È nondimeno da
stupire come tali scrittori parlino della
deposizione di que' due patriarchi, e nulla
dicano di quanto avvenne ad <i>Anselmo arcivescovo</i>
di Milano. Noi certo abbiamo da
Landolfo da san Paolo <span class="fnote">[Landulfus junior, Hist. Mediol., cap. 39.]</span> che <i>Giovanni da
Crema</i> cardinale romano, venuto a Pavia,
qui raunò un concilio de' vescovi suffraganei
della chiesa di Milano per iscomunicare il
suddetto arcivescovo, perchè egli
avesse coronato ed alzato Corrado al regno
contro il legittimo re Lottario. Anselmo,
udito questo rumore, spedì colà
molti de' suoi per pregarli di non procedere
avanti senza ascoltarlo; ma il cardinale
e i vescovi, incitati da alcune città
che aderivano ad esso re Lottario, niuna
dilazione vollero accordargli, e fulminarono
contro di lui la scomunica. Dico la
scomunica, perchè non parla quello storico
di deposizione. Anzi aggiunge che la
maggior parte de' Milanesi, finchè visse
papa Onorio II, tennero per loro pastore
il soprammentovato Anselmo. Quali poi
fossero le città costanti nell'ubbidienza
al re Lottario, lo spiega il medesimo storico
con dire: <i>At papienses, cremonenses,
novarienses quoque, et eorum episcopi, et
aliarum civitatum, praedicantes hoc regium
opus Anselmi contrarium Deo, et magno
regi Lothario, nequaquam illius pontificis</i>
(cioè di Anselmo) <i>legationem susceperunt,
sed ipsum praestante cardinali illo
Johanne excommunicaverunt</i>.
</p>

<p>
Si aggiunse ai motivi di nimicizia fra
le suddette città e Milano l'altro della
nobil terra di Crema, oggidì città. Era
questa sottoposta nello spirituale e temporale
<span class="pagenum" id="Page_608">[608]</span>
a Cremona, e ribellatasi, implorò
la protezione de' Milanesi, che volentieri
ne convennero, siccome popolo potente e
rivolto ad ampliare il dominio e a sottomettere i
vicini. Però i Cremonesi collegati
con quei di Pavia, di Novara e d'altre città
che di mal occhio miravano il soverchio
ingrandimento de' Milanesi, loro mossero
guerra: guerra che costò poi tanto sangue,
e parecchi anni durò. Ma che divenne
del suddetto Corrado re? Lo stesso
Landolfo narra che <i>fortis manus Honorii
papae ipsum resupinavit, atque ad Germaniam,
quasi ad sua propria loca redire fecit</i>.
V'ha chi crede che la di lui ritirata
seguisse nell'anno presente o nel seguente,
ma non ne appariscono le pruove; e che
ciò avvenisse solamente nell'anno 1132,
lo vedremo fra poco. È stato creduto che
esso re Corrado soggiornasse tuttavia in
Lucca nel dì 4 di settembre, perchè, secondo
l'attestato di Francesco Maria Fiorentini <span class="fnote">[Fiorent., Memor. di Matil., lib. 2, pag. 346.]</span>,
in quel giorno e luogo concedette
un privilegio al monistero di san
Ponziano. Ma da abbracciar sì fatta opinione
dee ritenere ognuno il vedere che
egli in detto privilegio è intitolato <i>Conradus
divina gratta Ravennatum dux, et
Thusciae praeses et marchio</i>. Se si trattasse
del già menzionato Corrado, coronato
re in Milano, avrebbe egli adoperato il
titolo di re. Però marchese di Toscana
era in questi tempi un <i>Corrado</i>, diverso da
Corrado, fratello di Federigo duca di
Suevia; e questo ultimo, se crediamo all'Urspergense <span class="fnote">[Abbas Urspergensis, in Chron.]</span>,
era duca di Franconia.
Per conseguente, neppur sussiste che Corrado
marchese di Toscana fosse nipote di
Arrigo V Augusto, come immaginò il suddetto
Fiorentini. Di questo <i>Corrado</i> marchese
di Toscana ho io pubblicalo due diplomi <span class="fnote">[Antiq. Italic., Dissert. XVII, pag. 959 et seq.]</span>,
spettanti all'anno 1120 e 1121,
i quali ci fan conoscere ch'egli, vivente
ancora Arrigo, quarto fra gl'imperadori,
governava la Toscana. Ci ha conservato
<span class="pagenum" id="Page_609">[609]</span>
Udalrico da Bamberga <span class="fnote">[Udalricus Bamberg., apud Eccard., tom. 2,
pag. 361, Corp. Hist.]</span> un'altra lettera,
scritta da <i>Litifredo</i> vescovo di Novara
<i>Lothario Dei gratia Romanorum regi Augusto,</i>
in cui leggiamo le seguenti parole:
<i>Excellentia vestra pro certo cognoscat,
quod Novaria, Papia, Placentia, Cremona,
et Brixia, civitates Italiae, firmiter fidelitatem
vestram custodiunt, et adventum vestrum
unanimiter cupiunt. Cunradus autem
Mediolanensium idolum, ab eis tamen
relictum, arrepta fuga solum Parmae habet
refugium, ubi tam pauper, tamque paucis
stipatus viliter moratur, quod ab uno loco
ad alium vix fama ejus extenditur</i>. Veggiamo
qui che i Milanesi aveano già abbandonato
Corrado, e ch'egli poveramente
dimorava in Parma. Ciò sembra indicare
che anche nell'anno seguente egli si
trattenesse in Italia, ma caduto di credito.
Nè certamente egli dovea essere Corrado
duca di Toscana.
</p>

<p>
Giunta che fu la primavera <span class="fnote">[Abbas Talesinus, lib. 1, cap. 16 et seq.]</span>, tornato
<i>Ruggieri duca</i> di Puglia e conte di Sicilia
di qua dallo stretto con un possente esercito,
trovò che <i>Tancredi</i> di Conversano si
era rimesso in possesso di Brindisi e di
altre terre a lui dinanzi tolte. Intraprese
l'assedio di quella città; ma trovatala più
forte ed ostinata, si ritirò ed attese ad impadronirsi
di Montalto, di Rossano e di
altre terre, la conquista delle quali cagionò
che per timore di tanta potenza molti
baroni venissero a prestargli omaggio, e
ad onorarlo qual loro sovrano. Fra gli
altri non tardò a pacificar seco <i>Rainolfo</i>
conte di Alife, marito di una sua sorella,
coll'aiuto del quale ridusse dopo pochi
giorni d'assedio la città di Troia a sottomettersi
ai di lui voleri. Tenuto poscia
un parlamento nella città di Melfi, dove
chiamò tutti i baroni di Puglia, intimò la
pace e concordia fra loro, il mantenimento
della giustizia, e il rispetto alle chiese
e alle persone sacre. Gli stava poi sul
cuore la permissione da lui mal volentieri
<span class="pagenum" id="Page_610">[610]</span>
accordata ai Salernitani di tener
essi la guardia della torre maggiore, ossia
della fortezza di quella città, parendogli
di non essere padrone, se la lasciava
in lor mano. Perciò con tutte le sue
forze passò sotto Salerno, ed attorniatala
da tutte le parti, richiese la cession d'essa
torre; e fu d'uopo ubbidirlo. Da quanto
poi soggiugne Alessandro abbate telesino,
pare che <span class="fnote">[Abbas Telesinus, lib. 2, cap. 1 et 12.]</span> anche <i>Sergio duca</i> di
Napoli fosse allora costretto a giurar suggezione
e fedeltà ad esso Ruggieri, se non
volle far pruova delle forze di lui. Ma il
medesimo storico parla dipoi all'anno
seguente della suggezion de' Napolitani.
Perciò poco o nulla restò nel paese che
ora appelliamo Regno di Napoli e di Sicilia,
su cui o immediatamente o mediatamente
non signoreggiasse il duca e
conte Ruggieri. Avvenne ancora in quest'anno
che sedici galee di Genovesi,
andando in traccia de' Pisani loro nemici,
li trovarono a Messina già scesi in
terra <span class="fnote">[Caffari, Annal. Genuens., lib. 1.]</span>. Attaccarono una zuffa con loro,
e tuttochè i Messinesi accorressero in
aiuto de' Pisani, furono tutti respinti fino
al palazzo del duca dal valore de' Genovesi,
i quali occuparono in tal congiuntura
una buona somma di danaro, benchè
poi, ad istanza del medesimo Ruggieri,
la restituissero. Portossi papa <i>Onorio II</i>
nell'anno presente a Benevento nel mese
d'agosto, e vi consecrò abbate di santa
Sofia <i>Francone</i> <span class="fnote">[Falco Beneventanus, in Chron.]</span>. Avendo poi pregato i
Beneventani di voler rimettere nella città
alcuni nobili da loro esiliati, nol potè ottenere.
Di questa loro durezza sdegnato,
uscì della città, ed abboccatosi col duca
Ruggieri, si fece promettere che nell'anno
seguente verrebbe coll'armata a gastigare
l'orgoglio di quel popolo. Fece
ancora dare il sacco a varii luoghi del
loro territorio, e così in collera se ne
tornò a Roma.
</p>

<p>
<span class="pagenum" id="Page_611">[611]</span>
</p>

<hr />
</div>

<div class="chapter">
<h2 class="hidden" id="MCXXX">MCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXX</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Innocenzo</span> II papa 1.</td>
  </tr>
  <tr>
    <td><span class="smcap">Lottario</span> III re di Germania e d'Italia 6.</td>
  </tr>
</table>

<p>
Nel dì 14 di febbraio dell'anno presente
il sommo pontefice <i>Onorio II</i> diede
fine ai suoi giorni, e fu seppellito nella
basilica lateranense. La morte sua produsse
un fiero sconvolgimento nella Chiesa
romana. I più buoni e saggi de' cardinali
ben conoscevano i maneggi che facea
<i>Pietro cardinale</i> di santa Maria in
Trastevere, uomo screditato pe' suoi perversi
costumi, figliuolo di Pietro, figliuolo
di Leone, cioè di un Ebreo fatto cristiano.
Anche san Bernardo <span class="fnote">[Bernardus, Epist. 139. Sugerius, in Vit. Ludovici
Gross.]</span> dà il titolo
di <i>judaica soboles</i> ad esso Pietro cardinale,
uomo sommamente ambizioso, e
potentissimo in Roma per le aderenze e
parentele sue, e per le ricchezze tanto di
sua casa, che ammassate colla sua rapacità
in varie legazioni. Perciò essi buoni,
prima che si pubblicasse la morte di papa
Onorio <span class="fnote">[Arnulf. Sagiens., de Schismat.]</span>, segretamente elessero papa
<i>Gregorio cardinale</i> di sant'Angelo, di nazione
romano, personaggio in cui concorrevano
le virtù meritevoli di sì alto
grado, per confessione d'ognuno, e massimamente
di san Bernardo, allora celebre
abbate di Chiaravalle. Fece egli quanta
resistenza potè, ma in fine accettata
l'elezione, assunse il nome d'<i>Innocenzo II</i>.
Non istettero molto dopo questa elezione
gli altri cardinali della fazion contraria ad
eleggere pubblicamente papa e consecrare
il suddetto Pietro cardinale, che prese
il nome di <i>Anacleto II</i>. Falcone scrive <span class="fnote">[Falco Benevent., in Chron.]</span>,
essere succedute sì fatte elezioni
nel giorno stesso che morì il papa. Altri
vogliono che Innocenzo restasse eletto nel
dì 15 di febbraio, ed Anacleto nel dì seguente.
Certo è che precedette quella di
Innocenzo, e pare che non fosse per anche
<span class="pagenum" id="Page_612">[612]</span>
seppellito il papa morto: il che tenuto
fu per cosa contraria ai sacri canoni.
Ma da una lettera scritta dal vescovo di
Lucca all'arcivescovo di Mariemburgo <span class="fnote">[Udalricus Bamberg., tom. 2 Corp. Hist. apud
Eccardum.]</span>
si raccoglie, che <i>celebratis exsequiis</i>, si
procedette all'elezione. Certo è altresì,
che sebbene si contarono più cardinali
dalla parte di Anacleto, pure in maggior
riputazione furono i favorevoli ad Innocenzo.
Dichiarossi in tale occasione Leon
Frangipane con tutta la sua casa in favor
d'esso Innocenzo, il quale, non potendosi
sostenere nel Laterano, si ritirò nelle forti
case de' medesimi; ma Anacleto impadronitosi
della basilica vaticana, e spogliatala
de' suoi più preziosi arredi, si servì
di quel tesoro e dello spoglio d'altre chiese,
siccome ancora del ricco erario proprio
e di suo fratello, per tirare nel suo
partito la maggior parte dei grandi e piccioli
di Roma. Assalì poscia di nuovo le
case de' Frangipani, che fecero gran resistenza.
Ma conoscendo papa Innocenzo
che non potea a lungo mantenersi quivi,
prese la risoluzione di cedere alla potenza
dell'avversario. Imbarcatosi dunque
nel Tevere coi cardinali del suo partito <span class="fnote">[Petrus Diaconus, Chron. Casinens., lib. 4,
cap. 54.]</span>,
a riserva del vescovo sabinense, che
lasciato per suo vicario in Roma, poche
faccende ebbe per molto tempo, felicemente
navigò fino a Pisa, dove fu con
sommo onore ricevuto. Di là ito a Genova <span class="fnote">[Caffari, Annal. Genuens., lib. 1.]</span>,
dispiacendogli forte la guerra di
quel popolo, tanto operò, che conchiuse
fra loro una tregua, da osservarsi finchè
egli ritornasse di Francia. Aggiugne Caffaro,
scrittore genovese di questi tempi,
che il papa suddetto, per maggiormente
cattivarsi l'affetto di quel popolo, promise
di levare il vescovo <i>Siro</i> di sotto all'arcivescovo
di Milano, e di conferirgli
la dignità archiepiscopale. Consecrollo anche
vescovo, allorchè fu giunto a Sant'Egidio
vicino al Rodano. Andossene dunque
<span class="pagenum" id="Page_613">[613]</span>
papa Innocenzo II in Francia, accolto
dappertutto come vero papa. Pochi furono
in quelle parti coloro che facessero conto
delle lettere scritte loro dall'antipapa Anacleto;
a cui nondimeno altri popoli e dentro
e fuori d'Italia aderirono con somma
confusione della Chiesa di Dio.
</p>

<p>
Fra gli altri procurò Anacleto di guadagnare
al suo partito <i>Anselmo arcivescovo</i>
di Milano <span class="fnote">[Landulfus junior, Hist. Mediol., cap. 40.]</span>, che già dicemmo scomunicato
sotto il predefunto papa Onorio II. Gli
mandò dunque il pallio; e perciò il popolo
di Milano seguitò quasi tutto la parte di
Anacleto e di Corrado re, che furono di
accordo in questa congiuntura fra loro.
Non potè già Anacleto far lo stesso con
<i>Gualtieri arcivescovo</i> di Ravenna, il quale,
per la testimonianza del Rossi <span class="fnote">[Rubeus, Histor. Ravenn.]</span>, e
molto più d'una sua lettera scritta all'arcivescovo
di Mariemburgo <span class="fnote">[Udalric. Bamberg., tom. 2 Corp. Hist. apud
Eccardum.]</span>, si sa
che fu costante in favorir papa Innocenzo.
Ma principalmente ebbe cura Anacleto di
assodarsi colla buona corrispondenza di
<i>Ruggieri duca</i> di Puglia e Sicilia, del
principe di Capoa, e degli altri baroni di
quelle contrade. Nè gli fu difficile. Appena
ebbe il suddetto Ruggieri slargate cotanto
l'ali, che gli nacque o gli fu fatto
nascere il pensiero di deporre il titolo ducale,
e di assumere quello di re, giacchè
tali erano divenute le sue forze, ed ampliato
cotanto il suo dominio, che ben si
conveniva a lui un titolo più luminoso.
Ne trattò coll'antipapa Anacleto <span class="fnote">[Idem, ibidem.]</span>, il
quale non vi fece difficoltà per timore di
non disgustarlo, e decretò <i>Conte cardinale</i>,
ossia il cardinale della famiglia de' Conti,
per assistere a questa coronazione.
Siccome osservò il padre Pagi <span class="fnote">[Pagius, ad Annal. Baron.]</span>, han
creduto gli storici napoletani che Ruggieri
di sua propria autorità, e senza saputa
e consenso di Roma, assumesse il
titolo e la corona regale; e che poscia,
per convenzione seguita con Anacleto, di
<span class="pagenum" id="Page_614">[614]</span>
nuovo si facesse coronare. Ma questa
doppia coronazione è priva di buon fondamento.
Falcone Beneventano <span class="fnote">[Falco Beneventanus, in Chron.]</span> parla
d'una sola, fatta coll'approvazione di
Anacleto. Alessandro abbate di Telesa <span class="fnote">[Abbas Telesinus, lib. 2, cap. 1 et seq.]</span>
una sola anch'egli ne riferisce, nè parla
punto dell'assenso e della cooperazione
dell'antipapa, perchè giudicò meglio di
tacere una particolarità che a' suoi dì non
facea bel sentire, nè molto onore al re
Ruggieri. Ma Pietro diacono scrive che
<i>Petrus cardinalis</i> (cioè Anacleto) <i>Rogerio
duci Apuliae coronam tribuens, et per privilegium
capuanum principatum, et ducatum
neapolitanum cum Apulia, Calabria, et
Sicilia illi confirmans regemque constituens,
ad suam partem attraxit</i>, con eziandio
concedergli altri privilegii, che Ruggieri
con questo buon vento seppe accortamente
chiedere e facilmente ottenere: laonde
san Bernardo in una delle sue lettere <span class="fnote">[Bernardus, Epist. 137.]</span>
ebbe a dire che Anacleto <i>habet ducem Apuliae,
sed solum ex principibus, ipsumque
usurpatae coronae mercede ridicula
comparatum</i>. Tutto ciò fu conchiuso verso
il fine di settembre, in cui Anacleto si
portò ad Avellino e a Benevento. E perciocchè
si credette che Palermo capitale
della Sicilia fosse il luogo più proprio per
la coronazione di Ruggieri, quivi nel sacro
giorno del Natale dell'anno presente
si fece questa funzione con quella magnificenza
che vien descritta dal suddetto
abbate di Telesa: rito che si è dipoi conservato
e ravvivato pochi anni sono; cioè
che in quella città si piglia la corona anche
del regno di Napoli. Vi assistè come
legato pontificio il cardinale sopraccennato;
e <i>Roberto II principe</i> di Capoa, siccome
il più nobile riguardevole de' suoi
vassalli, gli mise la corona in capo. Il vedremo
ben presto mal ricompensato per
questa sua attenzione da Ruggieri. Intanto
papa Innocenzo giunto in Francia, vi
fu accolto con gran venerazione. Presso
di Orleans fu a visitarlo il <i>re Lodovico</i>,
<span class="pagenum" id="Page_615">[615]</span>
che già nel concilio di Estampes l'avea
riconosciuto per vero papa. Andò a Sciartres,
a Clugnì e ad altri luoghi. Nel novembre
tenne un concilio numeroso nella
città di Chiaramonte. Per cura massimamente
di san <i>Bernardo</i>, non solamente
i Francesi, ma anche il <i>re Lottario</i> in Germania
e il <i>re Arrigo</i> d'Inghilterra nell'anno
seguente prestarono ubbidienza a papa
Innocenzo, quantunque non mancassero
alcuni in quelle parti, che si dichiararono
in favore dell'antipapa Anacleto.
In quest'anno restò trucidato dai Turchi
in Soria <i>Boamondo II principe</i> d'Antiochia,
sicchè in lui finì d'estinguersi la
prosapia di Roberto Guiscardo, e il re
Ruggieri più francamente potè tenere gli
Stati a lui occupati in Italia. Terminò ancora
i suoi giorni <i>Domenico Michele</i> <span class="fnote">[Dandulus, in Chron., tom. 12 Rer. Ital.]</span>
doge di Venezia, e fu alzato a quel trono
<i>Pietro Polano</i>. Parimente all'anno presente
vengono riferiti i privilegii e le esenzioni
accordate da <i>Baldovino re</i> di Gerusalemme,
dai patriarchi e dal principe di
Antiochia alla nazione veneta in Acon e
in altri luoghi d'Oriente.
</p>

<hr />
</div>

<div class="chapter">
<h2 class="hidden" id="MCXXXI">MCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Innocenzo</span> II papa 2.</td>
  </tr>
  <tr>
    <td><span class="smcap">Lottario</span> III re di Germania e d'Italia 7.</td>
  </tr>
</table>

<p>
Verso la metà di gennaio del presente
anno papa <i>Innocenzo II</i> andò alla città
di Sciartres, e colà comparve ancora
<i>Arrigo re</i> d'Inghilterra, per tributargli
il suo ossequio, siccome scrisse Orderico
Vitale <span class="fnote">[Ordericus Vital., Hist. Eccles., lib. 13.]</span>. Nel dì 29 di marzo si trovò
esso pontefice in Liegi coll'accompagnamento
di molti vescovi ed abbati franzesi.
Vi concorse ancora <i>Lottario re</i> di
Germania e d'Italia con buona parte dei
prelati tedeschi <span class="fnote">[Vit. S. Godeardi. Ægid. Aureae Vallis,
Hist. Leod.]</span>, e quivi sì egli, come
la regina <i>Richenza</i> sua moglie furono
solennemente coronati da esso papa.
<span class="pagenum" id="Page_616">[616]</span>
Promise in tal occasione Lottario di venir
nell'anno seguente in Italia per liberar
la Chiesa romana dallo scisma, e
rimettere in possesso di Roma il legittimo
pontefice Innocenzo. Venuto poscia a
Parigi esso papa, quivi celebrò con incredibil
magnificenza e divozion di quel
popolo la settimana santa e la Pasqua
del Signore. Visitò dipoi altre città della
Francia, ed avendo intimato un gran
concilio nella città di Rems <span class="fnote">[Ordericus Vital., ibidem.]</span>, lo tenne
nel dì 19 di ottobre coll'intervento di
tredici arcivescovi e di dugento sessantatrè
vescovi (se non è scorretto il testo
dell'Urspergense <span class="fnote">[Urspergensis, in Chron.]</span>), e colla presenza
dello stesso re e regina di Francia. In
esso fu solennemente pubblicata la scomunica
contra dell'antipapa Anacleto <span class="fnote">[Dodechinus, in Chron.]</span>
e di chiunque il favoriva; e non
solamente il re de' Romani Lottario ed
Arrigo re d'Inghilterra mandarono colà
a confermar la loro aderenza al papa,
ma anche i re d'Aragona e di Castiglia.
Sul principio di quest'anno, per quanto
ci assicura Falcone Beneventano <span class="fnote">[Falco Beneventanus, in Chron.]</span>, il
suddetto Anacleto, non potendo sofferire
la comunità stabilita dal popolo di Benevento,
cioè una specie di repubblica,
ossia un'unione da lor fatta per resistere,
occorrendo, agli ordini del papa loro
sovrano, chiamato in aiuto suo con un
buon corpo di milizie <i>Roberto principe</i>
di Capoa, fece imprigionare i più potenti
ed arditi di quella città, in guisa che ridusse
quel popolo a dismettere la comunità,
e a prestare una piena ubbidienza
a' suoi voleri. Andò poscia a Salerno, e
di là passò a Roma. Allorchè il popolo
d'Amalfi, siccome di sopra è detto, si
sottomise a Ruggieri, dichiarato poscia
re di Sicilia e Puglia <span class="fnote">[Alexander Abbas Telesinus, lib. 1, cap. 7.]</span>, ritenne in suo
potere le fortezze di quella città. Lo scaltro
Ruggieri dissimulò allora il suo sdegno
per questa lor pretensione. Ora che
<span class="pagenum" id="Page_617">[617]</span>
se la vide bella, spedita per mare una
flotta sotto il comando di Giovanni suo
ammiraglio, e raunato un forte esercito
per terra, mise l'assedio a quella città.
Dopo aver preso loro le terre di Guallo,
Capri e Trivento, assediò anche Ravello,
e talmente colle petriere flagellò la torre
di quel castello, che già minacciava rovina.
Allora fu che non solamente il popolo
di Ravello, ma quello eziandio della
città d'Amalfi mandarono a trattare di
pace, nei cui capitoli diede il re Ruggieri
quella legge ch'ei volle ai sudditi suoi.
Dopo di ciò, tornò Ruggieri a Salerno, e
quivi soggiornando, si vide comparir davanti
<i>Sergio duca</i> di Napoli, che consigliato
dal timore dell'ambizione e potenza
d'esso re, senza voler aspettare la forza,
andò a sottomettersi a lui, amando meglio
di conservare il suo dominio come
vassallo, che di perderlo affatto col voler
fare resistenza. Da ciò pare che si deduca
avere bensì Ruggieri ottenuto dall'antipapa
Anacleto un non so qual diritto
sopra Napoli nell'anno precedente,
ma averne egli solamente nel presente
acquistata la sovranità per la volontaria
dedizione di Sergio. Come poi potesse
pretendere Roma diritto sopra quella
nobilissima città, che per più secoli si
era mantenuta indipendente dall'imperio
occidentale, con riconoscere per sovrani
i soli imperadori d'Oriente in varii tempi;
io lascerò indagarlo ad altri. Non so
ben dire se in quest'anno oppure nel
seguente succedesse quanto viene scritto
da Falcone Beneventano e dall'Anonimo
Casinense <span class="fnote">[Anonymus Casinensis, apud Peregrinium]</span>. Cioè, che essendo fuggita
a Salerno, oppure chiamata dal re Ruggieri
a Salerno <i>Matilda</i> sua sorella moglie
di <i>Rainolfo</i> valoroso conte di Alife,
col figliuolo d'esso conte, insorse nemicizia
fra loro. Altri baroni ancora, fra i
quali <i>Tancredi</i> di Conversano conte di
<span class="pagenum" id="Page_618">[618]</span>
Brindisi, <i>Grimoaldo</i> principe di Bari e
<i>Goffredo</i> conte di Andria, si collegarono
insieme, veggendo che Ruggieri tendeva
a mettere il piede sul collo a tutti. L'Abbate
Telesino, siccome parzial di Ruggieri,
sopra d'essi baroni rigetta la colpa
dei movimenti di guerra che sopravvennero,
e de' quali parleremo all'anno
seguente. Sarebbe stato da desiderare
che questo istorico avesse registrato sotto
i suoi precisi anni le imprese di Ruggieri.
Ma egli lo trascurò. E ne' testi di
Falcone e dell'Anonimo Casinense non
v'ha sempre tutta l'esattezza necessaria
della cronologia. Era nel precedente
anno cominciala la guerra fra i Milanesi
dall'una parte, e i Pavesi, Cremonesi e
Novaresi dall'altra; e questa durò nel
presente e nel susseguente anno. Abbiamo
un testimonio autentico, cioè Landolfo
da san Paolo <span class="fnote">[Landulfus junior, Histor. Mediol., cap. 40.]</span>, che ci assicura
essere stati vincitori in essa tenzone i
Milanesi. E secondo Galvano Fiamma <span class="fnote">[Gualvan. Flamma, Manipul. Flor., c. 166.]</span>,
in quest'anno si venne ad una battaglia
campale fra i Milanesi e Pavesi presso
Macognago, nella quale quasi tutto l'esercito
pavese restò sbaragliato, preso,
e condotto nelle prigioni di Milano. Ebbe
principio ancora in quest'anno la divisione
fra i popoli di Modena e di Bologna <span class="fnote">[Annales Mutinens., tom. 11 Rer. Ital.]</span>.
Bollivano liti fra il comune di
Modena per cagione d'acque, di giurisdizioni
e d'altre occorrenze, e l'insigne e
ricchissimo monistero di Nonantola, situato
nel territorio di Modena. Prevalendosi
di questo litigio, i Bolognesi segretamente
indussero quell'abbate <i>Ildebrando</i>
a mettersi sotto la lor protezione,
anzi a sottoporre quella terra al loro
comune con varie vantaggiose condizioni:
il che riuscì una grave ferita al cuore
del popolo modenese.
</p>

<p>
<span class="pagenum" id="Page_619">[619]</span>
</p>

<hr />
</div>

<div class="chapter">
<h2 class="hidden" id="MCXXXII">MCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Innocenzo II</span> papa 3.</td>
  </tr>
  <tr>
    <td><span class="smcap">Lottario III</span> re di Germania e d'Italia 8.</td>
  </tr>
</table>

<p>
Per qualche mese ancora si trattenne
<i>papa Innocenzo</i> in Francia con aggravio
non piccolo di quelle chiese, come scrive
Orderico <span class="fnote">[Ordericus Vital., Hist. Ecclesiast., lib. 13.]</span>, perchè egli non avea altra
maniera da mantenersi. Nel febbraio fu
al monistero di Clugnì e a Lione, da dove
passò a Valenza e a Sant'Egidio. Finalmente
<i>per montem Genuae</i> (<i>Genevae</i> crede
il padre Pagi <span class="fnote">[Pagius, Crit. ad Annal. Baron.]</span> che si debba leggere;
Jacopo da Varagine <span class="fnote">[Jacob. de Varagine, in Chron.]</span> scrive che Innocenzo
II nel suo ritorno fu in <i>Genova</i>)
<i>fines Lombardiae intravit</i>, <i>atque apud
Astam solemnitate Resurrectionis dominicae
celebrata</i> (nel dì 4 di aprile) <i>venit
Placentiam</i>. Quivi celebrò il terzo suo
concilio coi vescovi di Lombardia, della
Romagna, Emilia e marca d'Ancona. Convien
dire che egli lungo tempo si fermasse
in quelle parti per aspettar l'arrivo del
re Lottario, il quale, secondo il concerto,
dovea venire in Italia. Vedesi una di lui
bolla <span class="fnote">[Campi, Istor. di Piacenza, nell'Append.]</span>, data in Cremona <i>II idus julii</i> dell'anno
presente, in favore dei monaci di
san Sisto di Piacenza. E in Brescia <i>IV kalendas
augusti</i> un'altra. Portano esse
bolle l'uso dell'anno pisano. Abbiamo
dall'Annalista Sassone <span class="fnote">[Annalista Saxo.]</span> e dagli Annali
d'Ildeseim <span class="fnote">[Annales Hildesheim.]</span> che il <i>re Lottario</i> celebrò
la festa dell'Assunzion della Vergine
in Virtzburg, e di là poi mosse alla volta
d'Italia, ma con un'armata assai tenue
rispetto al suo decoro. Però solamente
circa il principio di settembre arrivò per
la via di Trento ai prati di Roncaglia sul
Piacentino, dove soleano adunarsi i principi,
vescovi, baroni e legati delle città
di questo regno, allorchè il nuovo re
<span class="pagenum" id="Page_620">[620]</span>
veniva. Colà si portò ancora il papa per
abboccarsi con lui, e stabilir le cose occorrenti
per liberar dalle mani dell'antipapa
la città di Roma, e conferir la corona
dell'imperio ad esso re Lottario. Ma con
poco suo onore fu Lottarlo ricevuto; perciocchè,
secondo l'asserzione di Alberico
monaco dei tre Fonti <span class="fnote">[Alberic. Monachus, apud Leibnitium.]</span>, <i>in multis locis
tam amore Conradi, quam respectu paucitatis
suae, ab incolis terrae subsannatus
et despectus fuit. Verum paulo ante Conradus,
qui a Mediolanensibus constitutus
rex fuerat, paene omnibus suis amissis,
periculose ad patriam repatriavit</i>. Questo
<i>paulo ante</i> ci fa scorgere insussistente
l'opinione di chi credette partito d'Italia
<i>Corrado</i> nell'anno 1129. Quivi dovette
egli dimorare fino all'anno presente, finchè
udita la mossa del re Lottario, non credendosi
più sicuro in Italia, se ne fuggì non
senza pericoli in Germania. Ora il pontefice
dopo il suddetto abboccamento dovette
venire sul Modenese al monistero di Nonantola,
per cui erano insorte liti fra i popoli
di Modena e Bologna. Ho io pubblicata
una sua bolla data in quel monistero <span class="fnote">[Antiquit. Italic., Dissert. LXV.]</span>
<i>IV idus octobris</i> coll'anno pisano 1133,
che è il volgare 1132. Da tal bolla apparisce
l'opulenza d'esso monistero. Dopo
ciò, il pontefice, passando per monte Bardone,
cioè per la strada di Pontremoli,
andò a fermarsi in Pisa. Colà chiamati
gli ambasciadori de' Genovesi, trattò fra
essi e i Pisani la pace: e per gratificare
amendue que' popoli, da' quali avea ricevuti
più servigi, levò <i>Siro vescovo</i> di
Genova dalla suggezione dell'arcivescovo
di Milano, col conferirgli la dignità archiepiscopale <span class="fnote">[Cardin. de Aragonia, in Vita Innocentii II.
Gualvanus Flamma, Manip. Flor., cap. 167.]</span>,
e sottomettere a lui i
vescovati di Bobbio e di Brugneto, e tre
altri in Corsica. Dichiarò eziandio primate
della Sardegna l'arcivescovo di Pisa, e
a lui sottomise inoltre il vescovato di
Populonia, e tre altri nella Corsica suddetta,
con che contentò amendue quei
<span class="pagenum" id="Page_621">[621]</span>
popoli. Caffaro scrive <span class="fnote">[Caffari, Annal. Genuens., lib. I.]</span> che in Corneto
fu stabilito l'ingrandimento di questi due
arcivescovi. Se ciò è, appartiene il fatto
all'anno seguente. Ma forse in Corneto
furono solamente spedite le bolle di quanto
in Pisa era stato accordato. Abbiamo
dagli Annali d'Ildeseim <span class="fnote">[Annal. Hildesheim. Chronogr. Saxo, apud
Lebnitium.]</span> e dal Cronografo
Sassone che il re Lottario celebrò
la festa del santo Natale nella terra
di Medicina, sul Bolognese, e non già
<i>Modoetiae</i>, ossia <i>Monza</i>, come sospettò il
Leibnizio, per poca conoscenza di quella
terra. Egli era nel luogo di Fontana sul
Piacentino, allorchè concedette, in non
so qual giorno, ai canonici di Cremona
un privilegio <span class="fnote">[Antiquit. Italic, Dissert. LXII.]</span>, notato coll'anno pisano.
</p>

<p>
Una gran rivolta di baroni di Puglia
era seguita contra <i>Ruggieri re</i> di Sicilia.
Verisimilmente sperando la venuta del re
Lottario e di papa Innocenzo, si animarono
tutti contra di chi faceva a tutti
paura. Ma Ruggieri, appena comparsa la
primavera, con potente esercito passato
lo Stretto <span class="fnote">[Falco Beneventanus, in Chron. Alexander
Telesinus, lib. I.]</span>, si portò a Taranto, e di là
passò all'assedio di Brindisi, che era di
<i>Tancredi</i> di Conversano, con obbligar
quella città alla resa. Ritenne prigione
<i>Goffredo</i> conte di Andria, che fu astretto
a cedergli buona parte delle sue terre.
Quindi portò la guerra contra della città
di Bari, e in tre settimane indusse quei
cittadini a capitolare la resa, e a dargli in
mano <i>Grimoaldo</i> principe di quella città,
che fu mandato prigione in Sicilia. Venuti
poi ad aperta rottura contra di Ruggieri
il principe di Capoa <i>Roberto II</i> e
<i>Rainolfo conte</i> d'Alife cognato del re
medesimo, unirono un'armata, se crediamo
a Falcone, di tre mila cavalli e
quaranta mila fanti (numero che ha dell'eccessivo).
Riuscì all'accorto re Ruggieri,
di guadagnar <i>Crescenzio, cardinale</i>
dell'antipapa Anacleto, che governava
<span class="pagenum" id="Page_622">[622]</span>
allora Benevento, con indurre parte di
quel popolo e <i>Landolfo arcivescovo</i> a
giurare la neutralità in que' torbidi di
guerra. Ma sparsasi voce che Crescenzio
volea dare in poter di Ruggieri essa città
di Benevento, quel popolo andò nelle furie;
e sollecitato dipoi dal principe di Capoa
e da' suoi aderenti, abbracciò il partito
di papa Innocenzo II. Portossi il re
all'assedio di Nocera, per soccorrere la
quale s'affrettò il principe di Capoa, sicchè
all'Atripalda, o, come scrive l'Abbate
Telesino, al fiume Sarno, in luogo chiamato
Scafato, nel dì 24 di luglio si venne
ad una battaglia campale. Al primo incontro
riuscì a Ruggieri di far piegare e
prender la fuga all'ala sinistra comandata
dal principe di Capoa; ma il valoroso
conte Rainolfo, che guidava l'ala
destra, con tal bravura si spinse addosso
all'armata del re, che in fine la sbaragliò,
ed ottenne piena la vittoria coll'acquisto
di un ricco bottino, ma non senza grande
spargimento di sangue da ambedue
le parti. Vedesi descritta questa vittoria
in una lettera del vescovo agatense
presso Udalrico da Bamberga <span class="fnote">[Udalricus Bamberg., tom. 2 Corp. Histor.,
p. 366, apud Eccardum.]</span>. Non
era avvezzo a simili colpi il re Ruggieri:
questo servì ad umiliare alquanto la di
lui ambizione ed alterigia. Ritirossi egli
più che in fretta a Salerno, con volto
nondimeno allegro e costanza tale d'animo,
come se nulla gli fosse accaduto. Ma
questa sua disavventura incoraggì forte
tutti i suoi nemici, di modo che i baroni
già abbassati ripigliarono l'armi contra
di lui. Era dietro a far lo stesso anche il
popolo di Bari; ma comparso colà Ruggieri,
frenò i loro movimenti colle buone,
e coll'accordare a que' cittadini quanto
seppero addimandare. Poscia, dopo aver
dato un terribil sacco al territorio di Benevento,
venuto il dicembre, se n'andò
in Sicilia a preparar nuove forze, per poter
resistere, anzi per potere dar legge a
tanti che s'erano ribellati contra di lui.
</p>

<p>
<span class="pagenum" id="Page_623">[623]</span>
</p>

<hr />
</div>

<div class="chapter">
<h2 class="hidden" id="MCXXXIII">MCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Innocenzo</span> II papa 4.</td>
  </tr>
  <tr>
    <td><span class="smcap">Lottario</span> III re 9, imper. 1.</td>
  </tr>
</table>

<p>
Addolcito alquanto il verno, passò
in Toscana il <i>re Lottario</i>, e a Calcinaia
nel territorio di Pisa si abboccò di nuovo
con <i>papa Innocenzo</i> <span class="fnote">[Cardinal. de Aragonia, in Vita Innocentii II,
P. I, tom. 3 Rer. Ital.]</span>. Marciò dipoi
per la strada regale fino a Viterbo, dove
arrivato ancora per la Marittima il pontefice,
s'inviarono poscia unitamente per
Orta, e pel territorio della Sabina e di
Farfa sino a Roma. Dacchè furono vicini
a Roma, si accamparono presso a Santa
Agnese, e in quel luogo ebbero una visita
da Teobaldo prefetto di Roma, da
Pietro Latrone (e non <i>Leone</i>, come ha il
testo del Baronio) e da altri nobili romani
del loro partito. Entrati finalmente
in Roma sul fine d'aprile, papa Innocenzo
II liberamente prese alloggio nel palazzo
lateranense, e Lottario colle sue
genti sul Monte Aventino. Buona parte
allora de' Romani si dichiarò in favore
del legittimo pontefice; ma non
lasciò per questo l'antipapa Anacleto coi
suoi aderenti di tener saldo castello
Sant'Angelo colla basilica vaticana, ed
altri siti forti di quella città, coll'andare
intanto inviando ambasciatori al re Lottario,
pregandolo di voler dar luogo senza
guerra ad un esame canonico delle
sue ragioni e di quelle d'Innocenzo, con
esibire ancora ostaggi e fortezze in deposito.
Ma i fatti non corrispondevano
alle parole. Nè Lottario avea condotto
tali forze da poter metter costui a dovere.
Non più di due mila cavalli, scrivono
alcuni ch'egli avesse di seguito <span class="fnote">[Falco Beneventanus, in Chron.]</span>. Vennero
bensì in aiuto del papa con otto
galee i Genovesi <span class="fnote">[Caffari, Annal. Genuens., lib. 1.]</span>; con altre ancora vi
accorsero i Pisani, e presero Cività Vecchia
con altri piccioli luoghi, ma neppur
questo bastava a snidar l'antipapa ben
<span class="pagenum" id="Page_624">[624]</span>
fortificato ed assistito da molti nobili romani
suoi aderenti. Veggendosi adunque
mal disposte le cose <span class="fnote">[Otto Frisingensis, in Chron., lib. 7, cap. 18.
Annalista Saxo.]</span>, fu risoluto di
dar come si potea la corona imperiale al
re Lottario: al qual fine fu scelta la basilica
lateranense, giacchè non si potea far
la funzione nella vaticana. Pertanto nel dì
4 di giugno, giorno di domenica, dalla mano
di papa Innocenzo II ricevette Lottario
la corona e il titolo d'imperadore.
Ora egli si truova chiamato <i>Lottario III</i>
in quanto era re d'Italia, e <i>Lottario II</i>
come imperadore. Da lì a pochi giorni si
compose la differenza durata fin qui fra
la santa Sede ed Arrigo V imperadore e
Lottario suo successore <span class="fnote">[Baronius, in Annal. Eccles. ad hunc annum.]</span>, per l'eredità
dei beni allodiali della contessa Matilda.
Fu preso questo mezzo termine, che il
pontefice ne investisse esso Lottario, e
dopo lui <i>Arrigo IV</i> duca di Baviera e
Sassonia, genero dello stesso imperadore,
con che egli giurasse omaggio e fedeltà
per esse terre al pontefice romano.
Ne rapporta il cardinal Baronio la bolla
pontificia. Abbiam veduto di sopra che la
linea estense di Germania, ossia dei duchi
di Baviera, per le nozze del duca
<i>Guelfo V</i> colla suddetta contessa Matilda,
pretese la di lei eredità. Restarono esaudite
in quest'anno le sue pretensioni, di
modo che il duca Arrigo, il più potente
de' principi della Germania, e che riteneva
in Italia la porzione sua negli antichi
Stati della casa d'Este, maggiormente
stese la sua possanza ancora in queste
parti colla giunta di quelli della contessa
Matilda. Vennero a Roma in tal congiuntura
<i>Roberto principe</i> di Capoa e <i>Rainolfo</i>
conte di Alife con circa trecento cavalli <span class="fnote">[Falco Beneventanus, in Chron.]</span>,
sperando di concertar le maniere
di difendersi da <i>Ruggieri re</i> di Sicilia;
ma gittarono i passi; perchè troppo smilze
erano le forze dell'Augusto Lottario, e
meno poteva papa Innocenzo, perchè in
<span class="pagenum" id="Page_625">[625]</span>
mano dell'antipapa restavano quasi tutte
le torri e fortezze di Roma.
</p>

<p>
Approssimandosi intanto i caldi perniciosi
della state, l'imperador Lottario,
con rimettere a tempo più propizio il totale
ristabilimento di papa Innocenzo,
sen venne alla volta di Lombardia. Era
egli nel campo di san Leonardo sul Mantovano
nel dì 30 di luglio <span class="fnote">[Antiquit. Italic., Dissert. XIII.]</span>, quando
confermò al popolo di Mantova tutti i
suoi privilegii, con facoltà di trasferire il
palazzo imperiale dal borgo di San Giovanni
al monistero di là dal fiume Mincio.
Abbiamo dagli Annali d'Ildeseim <span class="fnote">[Annales Hildesheim. Annalista Saxo.]</span>, che
giunto l'Augusto Lottario alla chiusa sull'Adige,
nell'andare da Verona a Roveredo,
essendogli negato il passaggio dagli
abitanti di quel paese, egli mirabilmente
s'impadronì della città situata in cima al
monte (ben difficile è a credere che ivi
fosse una città), fece prigione il padron
d'essa, e felicemente passò in Germania,
con celebrar la Natività della Vergine in
Virtzburg, dove fu gran concorso di principi
ecclesiastici e secolari. Dimorò per
qualche tempo ancora papa Innocenzo
in Roma nel palazzo lateranense; ma
trovandosi continuamente infestato dall'antipapa
e mal sicuro, ne uscì, e nel
mese di settembre andò a ricoverarsi in
Pisa, dove con grande onore ed amore
accolto, trovò quel popolo costantissimo
nel suo servigio. Mentre era in Roma
l'imperador Lottario, certificato il re
Ruggieri che nulla v'era da temere di
lui, con un'armata più poderosa delle
passate venne dalla Sicilia in Puglia <span class="fnote">[Alexander Telesinus, lib. 2, cap. 36.]</span>,
pieno di veleno contra de' baroni ribelli
e mancatori del giuramento a lui prestato.
Ciò udito da Roberto principe di Capoa,
veggendo egli fallite le sue speranze
di ottener soccorso dai Tedeschi, d'ordine
del papa, nel dì 24 di giugno se ne
andò per mare a Pisa, dove gli riuscì
d'impetrar allora alquanto di gente, con
cui se ne ritornò a casa, portando seco
<span class="pagenum" id="Page_626">[626]</span>
la promessa d'un aiuto di cento legni nel
marzo prossimo venturo. Fece anche un
trattato co' Genovesi, senza de' quali non
si vollero impegnare i Pisani. Intanto il
re Ruggieri, come un folgore, piombò sopra
le terre de' baroni ribelli a lui contrarii <span class="fnote">[Falco Beneventan., in Chron. Romualdus
Salernitanus, in Chron.]</span>.
Prese Venosa, Nardò, Baroli,
Binerbino ed altre città, commettendo
tali crudeltà sopra d'esse e sopra gli abitanti,
che peggio non avrebbono fatto i
Turchi e Saraceni nemici di Cristo. Tentò
indarno coll'assedio Brindisi, che fu
bravamente difeso. Ma con felicità occupò
le terre di <i>Alessandro</i> conte di Matera,
il quale si salvò colla fuga in Dalmazia.
<i>Goffredo</i> conte di Andria fatto prigione,
fu inviato in Sicilia a far penitenza di sua
fellonia. Non fu più propizia la sorte a
<i>Tancredi</i> di Conversano, che si accinse
alla difesa di Montepiloso. Assediata quella
terra da Ruggieri, benchè forte di sito e
guernita di coraggiosi difensori, pure dovette
cedere alla forza ed industria d'esso
Ruggieri, che condannò alle prigioni di
Sicilia il conte caduto nelle sue mani. Con
barbarie inaudita fece Ruggieri tagliare
a pezzi tutti gli abitanti di quella terra,
senza riguardo alcuno nè a donne nè a
fanciulli. Si credette il popolo della città
di Troia, allorchè intese incamminato il
re alla lor volta, di placarlo; e però gli
uscirono incontro con una divota processione
e colle reliquie de' santi. Ma
l'inumano re con occhi torvi guatata la
misera genie, non volle ascoltarla, di maniera
che chi qua e chi là presero la fuga.
Fece egli mettere ne' ferri molti di quei
cittadini, e dare il fuoco alle lor case e
beni. Un egual trattamento provò poscia
la città di Melfi. Con questo rapido corso
di vittorie e di crudeltà s'impadronì egli
di Bisseglia, di Trani, d'Ascoli, di Santa
Agata e di altre terre. Intanto il conte
Rainolfo, temendo che il temporale andasse
a scaricarsi sopra le sue contrade,
ricorse a Sergio duca di Napoli, il quale
avea parimente cangiato mantello; e da
<span class="pagenum" id="Page_627">[627]</span>
lui e dal popolo d'Aversa ottenne promessa
di un gagliardo aiuto. Ma per allora
cessò il bisogno, perchè il re Ruggieri
nell'ottobre passò in Sicilia con
molti navigli carichi d'oro e d'argento e
d'altre spoglie delle misere terre ch'egli
avea non conquistate, ma ridotte all'ultima
rovina. Altro da soggiogare non gli
restava, se non Roberto principe di Capoa,
Rainolfo suo cognato conte d'Alife, e
Sergio duca di Napoli. Secondo il padre
Pagi <span class="fnote">[Pagius, ad Annal. Baron.]</span>, passò nel dì 3 di dicembre dell'anno
presente a miglior vita <i>san Bernardo</i>
vescovo di Parma, la cui Vita, scritta da
un autore contemporaneo, è passata fino
a' nostri tempi. Sappiamo di certo ch'egli
avea accompagnato a Roma nell'anno
presente l'Augusto Lottario.
</p>

<hr />
</div>

<div class="chapter">
<h2 class="hidden" id="MCXXXIV">MCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Innocenzo</span> II papa 5.</td>
  </tr>
  <tr>
    <td><span class="smcap">Lottario</span> III re 10, imper. 2.</td>
  </tr>
</table>

<p>
Tenne in quest'anno nel dì 30 di
maggio papa <i>Innocenzo II</i> un concilio <span class="fnote">[Labbe, Concil., tom. 10.]</span>
generale nella città di Pisa, eletta da lui
per suo domicilio, finchè Dio provvedesse
allo scisma di Anacleto. Sono periti gli
atti di quell'insigne sacra adunanza, a
cui concorsero i vescovi ed abbati, non
solamente dell'Italia, ma anche della
Francia e Germania. Fra gli altri v'intervenne
<i>san Bernardo</i> abbate di Chiaravalle,
gran luminare allora della Chiesa di
Dio. Sappiamo che in esso concilio fu
confermata la scomunica contro il suddetto
antipapa e contro tutti i suoi aderenti
e protettori <span class="fnote">[Cardinal. de Aragon., in Vit. Innocentii II,
P. I, tom. 3 Rer. Ital.]</span>. Furono ivi deposti
<i>Pietro</i> vescovo di Tortona, <i>Uberto</i> vescovo
di Lucca, e i vescovi di Bergamo, Boiano
ed Arezzo, forse perchè fautori dell'antipapa
Anacleto. Osservò il cardinal Baronio <span class="fnote">[Baron., Annal. Ecclesiast.]</span>,
che nel ritornare da questo concilio
varii vescovi ed abbati franzesi,
<span class="pagenum" id="Page_628">[628]</span>
furono essi presi ed incarcerati nella Lunigiana
e in Pontremoli. Ne parla Pietro
abbate di Clugnì in una lettera a papa
Innocenzo <span class="fnote">[Petrus Cluniacens., lib. 3, Epist. 27.]</span>; ma senza specificare chi
fosse l'autore di tale iniquità, cioè se
i partigiani dell'antipapa, oppure alcun
padrone di quelle terre. Dalle memorie
accennate dal Fiorentini <span class="fnote">[Fiorent., Memor. di Matil., lib. 2, pag. 347.]</span> abbiamo che
nel 26 di novembre dell'anno 1131 si
trovava nel distretto di Volterra<i> Ramprettus
divino munere Thusciae praeses et marchio</i>.
Questo suo diploma l'ho io divolgato
altrove <span class="fnote">[Antiq. Italic., Dissert. XVII.]</span>. Leggesi poi negli Annali pisani,
all'anno 1135 pisano, cioè nel 1134
nostro volgare, che <span class="fnote">[Annal. Pisani, tom. 6 Rer. Ital.]</span> <i>III kalendas junii
Pisis est celebratum concilium per papam
Innocentium, et alios praelatos. In quo
concilio Ingilbertus de marchia Tusciae
investitus est. Qui postea defensus a Pisanis,
et a Lucensibus ubique offensus, et
victus apud Ficecchium in campo, Pisas
cum lacrymis fugiens, a Pisanis vindicatus
est</i>. Chi desse l'investitura della Toscana
a questo <i>Ingelberto</i>, non apparisce.
Potrebbe credersi che il papa colle pretensioni
dell'eredità della contessa Matilda,
la desse. Ma questi non potea conferire
ad altrui le provincie dell'imperio
escluse dall'eredità d'essa Matilda. E
se egli le avesse pretese come allodio,
già abbiamo veduto che ne aveva investito
Arrigo duca di Baviera. All'anno
1137 si scorgerà che l'imperadore
mandò soccorso allo stesso Ingelberto; e
però dovea questi essere suo vassallo per
la Toscana. Ma non volendo i Lucchesi
che loro comandasse, quindi nacque la
guerra contra di questo marchese. Non
è facile a me il determinare se in questo,
oppure nel precedente anno fosse dai
Milanesi rigettato e deposto <i>Anselmo</i> arcivescovo
di Milano, dianzi scomunicato,
per aver coronato re d'Italia Corrado.
Ne era anche provenuto gran danno alla
chiesa di Milano, come attesta san Bernardo
<span class="pagenum" id="Page_629">[629]</span>
in una sua lettera ai Milanesi <span class="fnote">[Bernardus, Epist. 131.]</span>;
perchè papa Innocenzo II l'avea spogliata
della dignità di metropoli ecclesiastica, e
a lei sottratti i suoi suffraganei, e fra gli
altri costituito arcivescovo il già vescovo
di Genova sottoposto a Milano. Nega il
padre Pagi questo fatto; ma paiono assai
chiare le parole di san Bernardo al popolo
milanese, dove dice: <i>Quid contulit tibi vetus
tua rebellio? Agnosce potius, in qua potestate,
gloria, et honore suffraganeorum
tuorum tamdiu privata exstitisti</i>, con quel
che segue. Non era forestiera in questi
tempi una tal pena, e l'abbiam anche
veduta usata contro la chiesa di Ravenna.
Racconta Landolfo da San Paolo <span class="fnote">[Landulfus junior, Hist. Mediol., cap. 41.]</span> che i
Milanesi, clero e popolo, si sollevarono
contra d'esso Anselmo, oramai pentiti
d'aver favorito l'antipapa Anacleto e lo
spurio re Corrado. Però si arrogarono
l'autorità di dichiararlo decaduto, in
guisa che egli fu costretto a ritirarsi nelle
castella della chiesa milanese. Fu poi
confermata, ossia autenticata nel concilio
di Pisa la deposizione d'Anselmo dal
pontefice Innocenzo. Ma prima d'esso
concilio aveano i Milanesi invitato alla
loro città <i>san Bernardo</i>, la cui santità ed
autorità facea in questi tempi gran rumore
dappertutto, acciocchè colla sua presenza
e destrezza mettesse fine allo scisma
della loro città, e li riconciliasse con papa
Innocenzo II e coll'imperadore Lottario.
Se ne scusò il santo abbate allora, perchè
chiamato a Pisa. Ma appena terminato
quel concilio, il pontefice l'inviò colà
con <i>Guido</i>, non già arcivescovo di Pisa,
ma bensì cardinale di nascita Pisano, col
vescovo d'Albano <i>Matteo</i>, personaggio di
rare virtù, e con <i>Goffredo</i> vescovo di
Sciartres <span class="fnote">[In Vit. S. Bernardi, lib. 2, cap. 2.]</span>. La divozione con cui il
popolo di Milano venne all'incontro di
quel celebre abbate, fu incredibile. Il riceverono
come angelo di Dio, baciandogli
i piedi, e pelandogli il mantello, con dispiacere
nondimeno della sua profonda
<span class="pagenum" id="Page_630">[630]</span>
umiltà. Colla mediazione di questi legati
apostolici e di san Bernardo abiurò tutto
quel popolo non meno l'antipapa che il
re Corrado, sottomettendosi al vero papa
e all'Augusto Lottario. E perciocchè era
vacante per le addotte cagioni la chiesa
ambrosiana, universale fu il desiderio di
quel popolo per ottenere in loro arcivescovo
il santo abbate di Chiaravalle, per
la cui intercessione succederono allora
molte miracolose guarigioni in Milano.
Corsero in folla alla chiesa di san Lorenzo,
nella cui canonica era egli alloggiato,
richiedendolo per loro pastore; ma il buon
santo, che teneva sotto i piedi tutte le grandezze
umane, nel dì seguente colla fuga deluse
tutte le loro speranze. Altrettanto avea
fatto a Genova. Allora fu che alcuni suoi
discepoli restati in Milano si accinsero
colla raccolta delle limosine a fondare il
monistero de' Cisterciensi di Chiaravalle
fuori di Milano. Andò poscia san Bernardo
a Pavia, e quindi a Cremona, per troncare
il corso alla guerra, che quei popoli tuttavia
manteneano contra di Milano. Pare
che i Pavesi si quetassero alle vigorose
insinuazioni di lui, ma non già i Cremonesi,
tuttochè vedessero ritornata all'ubbidienza
de' varii suoi superiori la città
di Milano, come si raccoglie da una lettera
d'esso san Bernardo a papa Innocenzo <span class="fnote">[Bernardus, Epist. 314.]</span>.
</p>

<p>
Tornò sul principio di quest'anno
<i>Roberto II</i> principe di Capoa a Pisa,
per sollecitare i soccorsi a lui promessi <span class="fnote">[Falco Beneventanus, in Chron.]</span>,
e sul fine di febbraio comparve in
Capoa, menando seco due de' consoli
pisani, e circa mille soldati levati da
quella città. <i>Sergio duca</i> di Napoli e <i>Rainolfo
conte</i> di Alife approvarono il trattato
da lui fatto in Pisa <span class="fnote">[Alexander Telesinus Abbas, lib. 2, cap. 54.]</span>, e somministrarono
il danaro occorrente per accelerar
la venuta della flotta pisana. Intanto
eccoti arrivare a Salerno il re Ruggieri
con circa sessanta galee, ch'egli immediatamente
spedì contra di Napoli. Ma
<span class="pagenum" id="Page_631">[631]</span>
ritrovarono quel popolo che non dormiva,
ed accorse valorosamente alla difesa.
Però, dopo aver dato il sacco ad alcune
castella di que' contorni, se ne ritornarono
a Salerno. Quivi raunata una poderosa
armata di Siciliani e Pugliesi, e
spintala addosso al castello di Prata,
tuttochè fosse luogo forte, quasi in un
momento se ne impadronì, e lo diede
alle fiamme. Nello stesso primo giorno
sottomise Altacoda, la Grotta e Summonte:
il che sparse il terrore fra i Beneventani,
Capoani e Napoletani suoi
avversarii. Inoltratosi poi verso il principato
di Capoa, prese Palma e Sarno.
Intanto il conte Rainolfo animò tutti i
suoi aderenti, ed uscì in campagna collo
esercito suo per fermare i progressi di
Ruggieri. Ma questi, dopo aver munite
le rive del fiume Sarno di cavalieri e
d'arcieri, per impedire al conte il passaggio,
andò a mettere l'assedio a Nocera,
città forte del principato di Capoa.
V'era dentro Ruggieri da Surriento con
buona guarnigione, animoso guerriero,
e risoluto di ben difenderla; ma
per tradimento d'alcuni gli convenne
depor l'armi e rendersi. Passò di là il
re Ruggieri contra le terre del conte
Rainolfo, e ne conquistò alcune: il che
veduto dal conte, per consiglio de' suoi,
mandò a trattar di pace. Ruggieri diede
allora luogo alla collera contra del cognato,
e purchè egli si sottomettesse, accettò
la proposizione di restituirgli la
moglie e il figliuolo. Presentossi dunque
il conte al re, e inginocchiatosi volle
baciargli i piedi. Nol consentì Ruggieri,
e baciatolo in volto, pacificossi con lui,
e ne ricevette il giuramento di fedeltà.
Trattò in tale occasione Rainolfo anche
della pace con Roberto principe di Capoa;
e il re s'indusse a concederla, purchè
Roberto prima della metà del mese
d'agosto si riconoscesse suo vassallo, e
cedesse le terre perdute. Era in questo
mentre ito a Pisa Roberto, per implorare
il promesso soccorso da papa Innocenzo
e dai Pisani. Passato quel termine,
<span class="pagenum" id="Page_632">[632]</span>
il re, veggendo non essere accettata l'esibita
pace, s'impossessò di Castello a
Mare, e di altre terre d'Ugo conte di
Boiano. Andò al monistero di Telesa <span class="fnote">[Alexander Telesinus Abbas, lib. 2, cap. 65.]</span>,
dove fu ben accolto da Alessandro abbate,
scrittore poi dei fatti del re medesimo;
e di là s'inviò alla volta della nobilissima
città di Capoa. Niuna difesa volle
far quel popolo, con attendere solo a
placarlo; e però uscito in processione,
con grande onore l'accolse, e con inni
e lodi il condusse alla chiesa maggiore
e gli giurò fedeltà. Si accigneva appresso
il re Ruggieri, dopo essersi impadronito
di Aversa e del resto del principato capoano,
a passar contra di Napoli; ma
Sergio duca di quell'inclita città, giudicando
meglio di non aspettar la tempesta,
venne in persona a rendersi, cioè a
sottoporsi come vassallo alla di lui sovranità.
Altrettanto fecero quei della
casa di Borello. Presentossi anche Ruggieri
sotto Benevento, con obbligar quel
popolo a prestargli giuramento di fedeltà,
salvo nondimeno l'omaggio dovuto al
papa. Però non fu pigro l'antipapa Anacleto
a volar colà, e a ripigliarne il possesso,
con far poscia demolir le case
d'alcuni di que' cittadini che non erano
in sua grazia. Così in breve tempo ridusse
il re Ruggieri sotto il suo dominio
quel vasto e fioritissimo paese. Dopo di
che pieno di gloria se ne tornò a Salerno,
e di là in Sicilia. Roberto principe
di Capoa restò in Pisa presso papa Innocenzo,
aspettando amendue con pazienza
migliori venti dal settentrione, cioè dall'<i>imperadore
Lottario</i>. Scrive Landolfo
da san Paolo <span class="fnote">[Landulfus junior, Hist. Mediolan., cap. 42.]</span> che in quest'anno il
principe <i>Corrado</i>, cioè lo stesso che dai
Milanesi avea conseguita la corona del
regno d'Italia, <i>altiori consilio potitus,
imperatoris Lotharii vexillifer est factus</i>,
cioè si era riconciliato coll'imperadore.
Ma raccontando altri scrittori, che questa
pace solamente seguì nell'anno prossimo
venturo, o Landolfo anticipò il tempo,
<span class="pagenum" id="Page_633">[633]</span>
oppure s'incominciò in quest'anno
il trattato della concordia, e poi si compiè
nel seguente. Fino a questi tempi
menò i suoi giorni <i>Folco marchese</i> d'Este,
figliuolo del celebre marchese <i>Azzo II</i>, e
progenitore della linea de' marchesi di
Este, che fiorisce tuttavia nei duchi di
Modena. Ciò apparisce da uno strumento
di cession di beni da lui fatta al monistero
di san Salvatore della Fratta <span class="fnote">[Antichità Estensi, P. I, cap. 32.]</span>.
Quanto di vita gli restasse dipoi, non so
dire. Ben so, ch'egli giunto al fine dei
suoi giorni, lasciò dopo sè quattro figliuoli,
cioè <i>Bonifazio</i>, <i>Folco II</i>, <i>Alberto</i>
ed <i>Obizo</i>, e fors'anche il quinto, chiamato
<i>Azzo</i>. Portarono tutti il titolo di
<i>marchesi</i>, siccome costa dai loro strumenti,
e signoreggiarono in Este, Rovigo
e nelle altre antiche terre della casa di
Este.
</p>

<hr />
</div>

<div class="chapter">
<h2 class="hidden" id="MCXXXV">MCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Innocenzo</span> II papa 6.</td>
  </tr>
  <tr>
    <td><span class="smcap">Lottario</span> III re 11, imper. 3.</td>
  </tr>
</table>

<p>
Quanto le conquiste e vittorie rendeano
più orgoglioso il <i>re Ruggieri</i>, altrettanto
affliggevano il buon pontefice
<i>Innocenzo II</i>, dimorante in Pisa, che
sempre più mirava allontanarsi la speranza
di rientrare in possesso della città
di Roma. Seco ancora si trovava <i>Roberto
principe</i> di Capoa dopo la perdita del
suo principato <span class="fnote">[Annalista Saxo.]</span>. Però frequenti lettere
esso papa andava scrivendo all'imperador
Lottario, per muoverlo a soccorrere
la Chiesa di Dio, e a reprimere il re
Ruggieri nemico dell'imperio. Assicurò
in quest'anno l'Augusto suddetto i suoi
propri interessi in Germania col dare la
pace a varii suoi nemici e ribelli. I più
potenti ed ostinati erano finora stati <i>Federigo
duca</i> di Suevia e <i>Corrado</i> suo fratello.
Fin l'anno precedente <i>Arrigo duca</i>
di Baviera e Sassonia, genero dell'imperadore,
dopo aver sostenuta con vigore
negli anni addietro la guerra contro
<span class="pagenum" id="Page_634">[634]</span>
i due suddetti fratelli, avea tolta loro la
città d'Ulma: colpo che sbalordì forte
il duca Federigo, di modo che, mentre la
imperadrice Richenza si trovava nella
badia di Fulda, egli co' piedi nudi comparve
alla di lei presenza, per implorar
la grazia dell'Augusto suo consorte. Fu
accettata la di lui umiliazione, e l'imperadrice
dopo averlo fatto assolvere dalla
scomunica per mezzo del legato apostolico
che si trovava presso di lei <span class="fnote">[Abbas Urspergensis, in Chron.]</span>, trattò
dipoi una piena concordia, a cui ebbe
parte anche <i>san Bernardo</i>, che in questi
tempi, mercè della sua santità ed eloquenza,
era il mediatore di tutti i grandi affari.
In quest'anno adunque nel dì 17 di
marzo tenne l'Augusto Lottario una
solenne dieta di quasi tutti i principi
della Germania in Bamberga. Colà arrivò
anche il duca Federigo, e gittandosi
ai piedi dell'imperadore, umilmente il
supplicò della sua grazia, che non gli fu
negata, con impegnarsi di accompagnare
l'imperadore nella spedizion d'Italia, già
risoluta per l'anno seguente. Oltre ai
legati del papa, che il sollecitavano a
venire, mandò ancora <i>Giovanni</i> Comneno
imperador de' Greci i suoi al medesimo
Lottario con ricchi presenti, per
confermar la pace ed amicizia fra l'uno
e l'altro imperio, ed anche per muoverlo
contra del re Ruggieri, il cui ingrandimento
recava già non lieve gelosia ai
Greci stessi. Diede udienza Lottario a
questi ambasciatori nella festa dell'Assunzione
della Vergine in Mersburg, e li
rimandò ben regalati e contenti. Poscia
dopo la festa di san Michele di settembre,
trovandosi esso imperadore in Mulausen,
colà venne <i>Corrado</i> fratello del
suddetto duca Federigo, tutto umiliato,
ed avendo ottenuta l'assoluzion della
scomunica da <i>Corrado arcivescovo</i> di
Maddeburgo, fu ammesso all'udienza
dell'imperadore, a' cui piedi espresse il
suo pentimento per la già usurpata corona
d'Italia, ed implorò il perdono di
tutti i suoi falli, che l'ottimo Augusto
<span class="pagenum" id="Page_635">[635]</span>
buona volontà gli concedette. Nella festa
poi del Natale chiamò Lottario alla città
di Spira tutti i principi, e con essi concertò
la spedizion d'Italia, tanto sospirata
dal romano pontefice. Altre novità
succederono in quest'anno in Italia. Dopo
il suo ritorno in Sicilia gravemente
infermatosi il re Ruggieri, fece temer di
sua vita <span class="fnote">[Alexander Telesinus, lib. 3, cap. 1.]</span>. Non s'era egli per anche
ben riavuto dal male, che la regina <i>Alberia</i>
sua moglie fu sorpresa da più gagliarda
malattia, che la portò all'altra vita;
principessa per la sua religione e per le
sue tante limosine di memoria benedetta
fra i Siciliani. Tal malinconia ed afflizione
per questa perdita assalì il re consorte,
che serratosi in camera, come inconsolabile,
per più giorni non si lasciò
vedere se non da' suoi più intimi familiari.
Come suol accadere in simili casi, cominciò
a prendere piede, e a volar dappertutto
la fama che Ruggieri più non
fosse vivo, e che per politica si occultasse
la morte sua.
</p>

<p>
Pertanto pervenuta questa voce a Pisa,
<i>Roberto principe</i> di Capoa affrettò il
soccorso promesso a lui da' Pisani, e con
circa otto mila combattenti e con venti
navi di quel popolo <span class="fnote">[Falco Beneventanus, in Chron.]</span> si portò nell'aprile
di quest'anno a Napoli, dove sì egli che
il <i>duca Sergio</i> alzarono bandiera contra
del creduto defunto Ruggieri. Altrettanto
fece ancora il <i>conte Rainolfo</i>, figurandosi
anch'egli di poter così operare a mano
salva, perchè persuaso della morte del
sovrano a cui aveva giurata fedeltà. Allora
fu che il popolo di Aversa, tuttochè
non mancasse chi asseriva molto ben vivo
il re, ribellatosi, richiamò l'antico suo
principe Roberto. Volevano i Pisani marciare
di là addosso a Capoa, sperandone
la conquista; ma furono ritenuti da chi
sapea esservi un buon presidio, comandato
da Guarino, consiglier di Ruggieri,
uomo accorto, il quale mandò legata a Salerno
la gente più sospetta di quella città,
ed uscì ancora in campagna contra dei
<span class="pagenum" id="Page_636">[636]</span>
nemici, portandosi al fiume Chiano. Il non
veder comparire alcuno dalla Sicilia, accresceva
ogni dì più la credenza della
morte del re: quand'ecco arrivare esso
re a Salerno nel dì 5 di giugno, e dar subito
gli ordini per unir tutte le sue forze.
La prima sua impresa fu contro la città
di Aversa, da cui essendo fuggita buona
parte di que' cittadini per paura a Napoli,
non credendosi ivi sicuro il <i>conte Rainolfo</i>,
anche egli tenne la medesima via. Restò
la dianzi opulenta città alla discrezion di
Ruggieri, che, dopo averla abbandonata al
sacco, la fece dare alle fiamme. Devastò
poscia tutti i contorni di Napoli; e Guarino
suo cancelliere inviato contro le terre
del suddetto conte, s'impadronì dell'amena
città di Alife e di sant'Angelo.
Perchè Caiazzo e Sant'Agata fecero resistenza,
passò lo stesso Ruggieri all'assedio
di esse, e le costrinse alla resa. Di là
tornò ad infestar Napoli; ma conoscendo
troppo difficile la conquista di quella forte
città, se ne ritirò, comandando solamente
che si rifabbricasse Cucolo ed Aversa,
per ristrignere ed infestare coi loro presidii
i Napoletani. Alle calde istanze di
Roberto principe di Capoa, e, come si può
credere, anche di papa Innocenzo, spedirono
i Pisani in questo anno altre venti
navi con gente guerriera a Napoli per opporsi
agli attentati del re Ruggieri. Trovavasi
allora la città di Amalfi senza milizia,
perchè impegnati gli abili all'armi
dal re parte per mare e parte in terra
contra de' suoi nemici. Animaronsi perciò
i Pisani ad assalire una mattina quella
città, e l'assalirla e il prenderla fu lo
stesso. Andò tutta a sacco quella ricchissima
città; innumerabile e prezioso fu il
bottino che vi fecero e ne asportarono
alle lor navi i Pisani. In questa congiuntura,
vecchia tradizione fra i Pisani è
stata che i lor maggiori, trovato in Amalfi
l'antichissimo e rinomato codice
delle Pandette pisane, lo portassero colle
altre spoglie a Pisa, da dove poi per le
disgrazie di quella repubblica passò a Firenze.
V'ha uno scrittore del secolo quartodecimo,
<span class="pagenum" id="Page_637">[637]</span>
da me dato alla luce, che lo
accenna. Se possa l'asserzion sua bastare,
s'è disputato fra due valenti letterati
in questi ultimi tempi: intorno a che nulla
io oserei di decidere. Ben so che nell'anno
presente 1135, chiamato da' Pisani
secondo il loro stile 1136, toccò ad Amalfi
la disavventura suddetta. Poscia i Pisani
fecero lo stesso giuoco <span class="fnote">[Alexander Telesinus, lib. 3, cap. 20.]</span> alla Scala,
a Revello e ad altri piccioli luoghi. Ma saputosi
dal re Ruggieri il guasto dato dall'armi
pisane, da Aversa accorse colà
colla sua armata, e trovati i Pisani all'assedio
della Fratta, diede loro una considerabile
spelazzata con ucciderne o farne
prigioni circa mille e cinquecento. Fra
i prigioni si contarono due de' consoli
pisani, e il terzo vi lasciò la vita. Se ne
tornarono i restanti alla lor patria colle
navi cariche di spoglie, e con esso loro
andò ancora il principe Roberto. Ruggieri,
dopo essere tornato ai danni dei Napoletani,
e fatto tagliar loro gli alberi portanti
le viti, andò a Benevento, dove colla
bandiera investì del principato di Capoa
<i>Anfuso</i> suo terzogenito (nome che è lo
stesso che <i>Alfonso</i>), e dichiarò conte di
Matera Adamo suo genero. Disposti poi
gli affari della Puglia, e creati nel dì del
santo Natale cavalieri <i>Ruggieri duca</i> suo
primogenito, e <i>Tancredi principe</i> di Bari
suo secondogenito, se ne andò dipoi in Sicilia.
Per quanto crede il signor Sassi <span class="fnote">[Saxius, in Notis ad Hist. Landulfi junior.]</span>,
nel dì 29 di luglio dell'anno presente
eletto fu arcivescovo di Milano <i>Robaldo</i>
ossia <i>Roboaldo</i> vescovo d'Alba, il quale
fu detto che accettasse l'elezione con
patto di ritener il primiero suo vescovato <span class="fnote">[Landulfus junior, Histor. Mediol., cap. 42.]</span>.
E circa questi tempi uscirono i Milanesi
in campagna contra de' Cremonesi,
ma con poca fortuna, perchè furono fatti
prigioni cento trenta de' loro soldati a
cavallo. Apparisce ancora da una lettera
di san Bernardo <span class="fnote">[S. Bernard., Epist. 131.]</span> che anche i Piacentini
ebbero nelle lor prigioni altri Milanesi.
<span class="pagenum" id="Page_638">[638]</span>
Accadde circa questi tempi che il
deposto arcivescovo <i>Anselmo</i>, colla speranza
di aver soccorso dall'antipapa Anacleto,
si mosse per Po alla volta di Roma.
Nelle vicinanze di Ferrara fu preso
da Goizo de Martinengo, e inviato prigione
a Roma nel mese d'agosto. Quivi
l'infelice consegnato a Pietro Latrone
ministro del papa, nello stesso mese finì
i suoi giorni, senza sapersi se di morte
naturale. Come poi si arrischiasse il papa
a trasmettere un prigione di tanta conseguenza
a Roma, dove comandava l'antipapa,
non si può intendere, se non supponendo
che anche il partito d'esso pontefice
ritenesse tuttavia assai vigore e
delle fortezze in quella città.
</p>

<hr />
</div>

<div class="chapter">
<h2 class="hidden" id="MCXXXVI">MCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Innocenzo</span> II papa 7.</td>
  </tr>
  <tr>
    <td><span class="smcap">Lottario</span> III re 12, imper. 4.</td>
  </tr>
</table>

<p>
Puossi ben credere che se non era amareggiato,
era almeno bisognoso di molta
pazienza il cuore del pontefice <i>Innocenzo
II</i>, al veder crescere ogni dì più le
prosperità del re nemico <i>Ruggieri</i>, e non
mai muoversi dai suoi paesi l'imperadore
<i>Lottario</i> per venire al soccorso d'esso
papa e dei suoi alleati. Però sul principio
del presente anno spedì allo stesso Augusto
per suo legato <i>Gherardo cardinale</i> <span class="fnote">[Falco Beneventanus, in Chron.]</span>
con <i>Roberto principe</i> di Capoa e <i>Riccardo</i>
fratello del conte Rainolfo, a ricordargli
vivamente il bisogno e le promesse di lui.
Lottario benignamente gli accolse, li regalò,
e li rimandò in Italia con sicurezza
che in questo anno egli sarebbe calato con
formidabile esercito in Italia. Anche <i>Sergio
duca</i> di Napoli passò per mare a Pisa,
affine d'implorare al suo pericoloso stato
gagliardi soccorsi dal papa e dal popolo
pisano. Quante buone parole e promesse
egli volle, facilmente ottenne, ma nulla
di fatti. Qualche segreto emissario dovea
avere il re Ruggieri in quella città, che
con regali distornò l'affare: laonde convenne
al duca tornarsene, ma assai mal
<span class="pagenum" id="Page_639">[639]</span>
contento, a Napoli, città che già penuriava
di viveri, non potendone ricevere nè per
terra nè per mare, perchè tutti i contorni
e il mare stesso erano infestati dalle genti
e dalle galee di Ruggieri. Tuttavia Sergio
ebbe maniera di arrivare colà con cinque
navi cariche di vettovaglia: il che fu di
gran conforto a quel popolo. Ma più si
animarono essi coll'avere il duca portata
la sicurezza che in quest'anno comparirebbe
in Italia l'imperadore Lottario
con gran potenza, e verrebbe a liberarli
dal tiranno Ruggieri. Quali imprese facesse
in quest'anno esso Ruggieri, non è
giunto a nostra notizia, perchè la storia
di Alessandro abbate di Telesa termina
col fine dell'anno precedente; e Falcone
altro non scrive, se non che crebbe a tal
segno la fame nella città di Napoli, che
molti fanciulli, giovani e vecchi cadeano
morti per le piazze. Contuttociò era disposto
quel popolo a soccombere piuttosto
alla morte che di andar sotto il dominio
dell'odiatissimo re Ruggieri. Nè Sergio
duca mancava dal suo canto di rinvigorirli
con far loro conoscere imminente
l'arrivo dell'imperadore, colle cui forze
si sarebbono liberati da quelle angustie.
Tuttavia Falcone non dice una parola,
che Ruggieri fosse in persona al blocco
di Napoli. Tenne in quest'anno l'Augusto
Lottario nella festa dell'Assunzione
della Vergine una dieta generale in Wirtzburg <span class="fnote">[Annal. Saxo. Annal. Hildesh. Abbas Ursperg.,
in Chron.]</span>,
terminata la quale, si mise
in marcia con un potente esercito alla
volta dell'Italia. Seco erano gli arcivescovi
di Colonia, Treveri e Maddeburgo,
con assai altri vescovi ed abbati, <i>Arrigo
duca</i> di Baviera e Sassonia, e genero di
esso Augusto <i>Corrado duca</i>, dianzi efimero
re d'Italia, ed altri non pochi principi
e baroni. Presso alla città di Trento ritrovò
i ponti rotti, e chi s'opponeva al
suo passaggio. Presto se ne sbrigò; ed
arrivato alla Chiesa dell'Adige, quivi ancora
gli fu contrastato il passo; ma colla
morte degli abitanti e del loro signore si
<span class="pagenum" id="Page_640">[640]</span>
fece largo, ed arrivò a Verona, dove fu
con grande onore accolto. Andò poscia
ad accamparsi presso il fiume Mincio, ed
essendo comparsi colà in folla i Lombardi,
tenne ivi una magnifica corte nella festa
di san Maurizio, cioè nel dì 22 di settembre;
e però non è da credere, come si figurò
il padre Pagi, ch'egli nell'agosto
fosse giunto al castello di san Bassano: e
molto meno ch'egli fosse nell'aprile dell'anno
precedente in Piacenza, come ha
un privilegio pubblicato dal Campi <span class="fnote">[Campi, Istor. di Piac., tom. 1 nell'Append.]</span>,
dato alla famiglia de' Bracciforti: documento
anche per altre ragioni apocrifo ed
insussistente. In tal congiuntura il vescovo
di Mantova, che in addietro non s'era
voluto sottomettere all'imperadore, fu necessitato
ad umiliarsi e ad implorar la sua
grazia. Guastalla, chiamata dall'Annalista
Sassone <i>oppidum munitissimum Warstal</i>,
d'ordine d'esso Augusto (non ne sappiamo
il perchè), fu assalita e presa, e posto
dipoi l'assedio all'alta sua rocca. Tale
era anche allora il costume degl'italiani,
e specialmente del re Ruggieri, di fabbricare
simili rocche, fortezze, castelli e gironi
nelle città, per tenere in freno i cittadini,
ed aver un luogo sicuro contra
de' nemici. Dubbio nondimeno mi è rimasto,
se ivi veramente si parli di Guastalla,
perchè sembra parlarsi di luogo
posto alla collina, e non al piano, come
Guastalla. Nella stessa maniera fu anche
presa la città di Garda nel lago Benaco,
ossia di Verona: de' quali due luoghi l'imperadore
infeudò il suo genero, cioè il
<i>duca Arrigo</i>. Ho io dato alla luce <span class="fnote">[Antichità Estensi, P. I, cap. 29.]</span> uno
strumento difettoso nelle note cronologiche,
e che appartiene, forse con errore,
all'anno presente, in cui si vede fatta donazione
del castello di Cavallilo, posto nel
Veronese, al monistero delle Carceri di
Este da esso <i>Arrigo duca</i> di Sassonia. Lo
strumento è fatto in Este, e il duca dice:
<i>Cum ad nostrum dominium spectent multa
oppida, castra, atque rura sita in marchia
trivisana, et ea, quae in districtu veronensi
<span class="pagenum" id="Page_641">[641]</span>
habemus</i>, ec. Può essere che ad un altro
anno, e forse al duca Arrigo Leone appartenga
quel documento. Ma comunque sia,
di qui ancora risulta il dominio che la
linea estense di Germania, cioè dei duchi
di Sassonia e Baviera, tuttavia riteneva
in Italia sopra la sua parte dell'eredità
del marchese Alberto Azzo II progenitore
anche dell'altra linea de' marchesi di
Este.
</p>

<p>
Si trovò Cremona ribellante all'imperadore;
e pure i Cremonesi erano stati
fin qui nemici di Corrado innalzato dai
Milanesi, e contrarii all'antipapa. Si sa,
che avendo loro ordinato l'imperadore di
rilasciar i prigioni milanesi, nol vollero
ubbidire, nè consentirono alle proposizioni
di pace. Ottone Frisingense scrive <span class="fnote">[Otto Frisingensis, lib. 7, cap. 19.]</span>,
che dibattuta la controversia de' Milanesi
coi Cremonesi, fu data ragione ai primi,
e messi gli altri al bando dell'imperio. La
disputa era per Crema. Perchè Lottario,
in passando pel territorio loro, permise
il sacco dei loro poderi e il taglio alle
loro vigne. <i>Casalam, item Cincellam oppugnavit,
cepit, et destruxit, interfectis, et
captis pluribus</i>. Qui si parla di Casal Maggiore;
ma qual luogo sia Cincella nol so
dire. Arrivato poscia l'imperadore a Roncaglia
sul Piacentino, bellissima e larga
pianura, quivi per molti giorni si riposò,
ed alzò tribunale con rendere a tutti giustizia.
Vennero colà ben quaranta mila
Milanesi ad inchinarlo con somma allegrezza,
e in ubbidienza di lui, <i>castrum munitissimum
Samassan oppugnantes, ejus
tamdem adjutorio ceperunt.</i> Sono scorretti
presso l'Annalista Sassone varii nomi di
luoghi e di persone italiane. In vece di
<i>Samassan</i> credo io che s'abbia a leggere
<i>Soncinum</i>, che veramente fu preso con
san Bassano, come si ha da Landolfo da
san Paolo <span class="fnote">[Landulfus junior, Hist. Mediolan., cap. 45.]</span>. Andò poscia Lottario a
mettere il campo nei borghi di Pavia, città
che al pari della collegata Cremona
nol volle ricevere, anzi gli mandò alcune
risposte ingiuriose. Male per quel popolo,
<span class="pagenum" id="Page_642">[642]</span>
perchè prevalendosi dell'occasione i Milanesi,
acerbi loro nemici, talmente si
diedero all'ingegno, che misero il piede
in quella città. Già s'era dato principio
agli incendii e alle stragi; ma usciti in
processione i cherici e monaci, corsero,
chiedendo misericordia, ai piedi dell'imperadore,
il quale siccome principe clementissimo
loro perdonò, e fece desistere
i Milanesi dalle offese. Ma perciocchè nel
dì seguente restò ucciso un conte tedesco
che insolentemente volea rompere una
porta dalla città: fu in armi tutto il campo
contra de' Pavesi, minacciando la morte
a tutti; ma questi, mostrata la loro innocenza,
ottennero il perdono, con restar
nondimeno condannati a pagar venti mila
talenti. Così dall'Annalista Sassone <span class="fnote">[Annalista Saxo.]</span>
narrati ci vengono questi fatti. Ma Landolfo
da san Paolo, scrittore di maggior credito
in questo, racconta <span class="fnote">[Landulfus junior, Histor. Mediol., cap. 45.]</span> che Lottario
venne a Lardirago sul fiume Olona in
vicinanza di Pavia. Usciti in armi i Pavesi,
furono rispinti fin sotto le mura dal
principe <i>Corrado</i>, e molti ne restarono
prigioni. Allora i Pavesi vennero a' piedi
dell'imperadore, e dopo aver liberati i
prigioni milanesi, ottennero anch'essi la
libertà de' suoi. Trovaronsi ancora ribelli
all'Augusto Lottario Vercelli, Torino
e Gamondo (non so se nome sicuro), e
però coll'esercito passò egli colà, e colla
forza mise al dovere quelle città, e lo
stesso fece con Castello Pandolfo. <i>Post
haec ingressus est terram Hamadan principis
suae majestati contradicentis, quem
destructis innumeris urbibus et locis munitis
subjici sibi compulit</i>. Questo principe
<i>Hamadan</i> ha gran ciera d'essere <i>Amedeo</i>
conte di Morienna, progenitore della real
casa di Savoia, che possedeva molti Stati
in Italia, ed è chiamato zio del re di
Francia da Pietro Cluniacense. Dagli scrittori
del Piemonte non è stata conosciuta
questa particolarità.
</p>

<p>
Venne poscia Lottario a Piacenza,
anche essa collegata co' Cremonesi e Pavesi,
<span class="pagenum" id="Page_643">[643]</span>
e la espugnò. Da' Parmigiani fu accolto
con grande onore, e loro in ricompensa
concedette un castello e presidio
contra de' Cremonesi loro nemici. Nè si
dee lasciar sotto silenzio, che mentre questo
imperadore sul principio di novembre
tenne la sua magnifica dieta in Roncaglia,
pubblicò una legge intorno ai feudi,
che si truova fra le longobardiche <span class="fnote">[Leg. Langobard., P. II, tom. 1 Rer. Ital.]</span>
e nel Codice <i>de Feudis</i>. Abbiamo ancora
dal Dandolo <span class="fnote">[Dandul, in Chron., tom. 12 Rer. Ital.]</span>, che trovandosi egli in
Correggio Verde sul Parmigiano, confermò
i patti e privilegii a <i>Pietro Polano</i> doge
di Venezia. Se vogliamo riposar sulla fede
di Buonincontro Morigia <span class="fnote">[Morigia, Annal. Modoet., tom. 12 Rer. Ital.]</span> e di Galvano
Fiamma <span class="fnote">[Flamma, Manip. Flor., tom. 11 Rer. Ital.]</span>, scrittori del quartodecimo
secolo, l'Augusto Lottario in quest'anno
<i>Mediolanum venit, ubi ab Anselmo de Pusterla
archiepiscopo mediolanensi primo
in Modoetia, secundo in Mediolano coronatus
fuit. Postea per Innocentium secundum
in Roma coronatus fuit in ecclesia lateranensi</i>.
Zoppica di troppo questo racconto.
Non era più arcivescovo, anzi neppur
vivo in questi tempi <i>Anselmo</i>. E già vedemmo
Lottario coronato imperadore in
Roma nell'anno 1133. Che se quegli storici
si sono intesi dell'anno stesso 1133,
allora passava discordia fra esso imperadore
e i Milanesi, ed Anselmo arcivescovo
era legato dalla scomunica. Verisimil
cosa nondimeno sarebbe, che trovandosi
Lottario sì vicino a Milano, e così ben
ristabilita l'armonia fra lui e quel popolo,
si facesse coronare colla corona ferrea
del regno d'Italia. Ma nulla dicendo di
così importante funzione Landolfo da san
Paolo, scrittore presente ai fatti d'allora,
non si può far fondamento sull'asserzione
de' suddetti storici posteriori, siccome
lontani dal medesimo Landolfo <span class="fnote">[Landulfus junior., Hist. Mediol., cap. 45.]</span>, che
probabilmente in quest'anno, e prima
che calasse in Italia Lottario, seguì un
fatto d'armi fra i Milanesi e Pavesi colla
<span class="pagenum" id="Page_644">[644]</span>
sconfitta de' primi. <i>Vexilla Mediolanensium,
et eorum agmina capta aut fugata a
Papiensibus velut mitissima ovium pecora</i>.
Portossi dipoi l'<i>arcivescovo Robaldo</i> a Pisa,
dove giurò fedeltà a papa Innocenzo:
risoluzione che dispiacque non poco al
popolo milanese, quasichè cotale umiliazione
sminuisse la dignità e libertà della
lor chiesa. Pare nondimeno, secondo l'opinione
del Puricelli <span class="fnote">[Paricellius, Monument. Basil. Ambrosian.,
num. 376.]</span>, che Robaldo sostenesse
il suo punto in non volere ricever
dalla mano del papa il pallio archiepiscopale,
con esigere che gli fosse inviato
a Milano, come per tanti secoli s'era praticato
in addietro. A questa opinione dà
qualche fondamento san Bernardo nella
lettera CXXXI; se non che si crede essa
scritta nel precedente anno 1135, e però
converrebbe rapportare anche l'andata a
Pisa di Robaldo a quell'anno. Certo è
che questo arcivescovo, allorchè l'imperador
Lottario fu in Roncaglia, si portò
co' suoi suffraganei a fargli la corte; e
che per ordine d'esso Augusto fulminò la
scomunica contra de' Cremonesi, ostinati
in non voler rendere i prigioni milanesi:
scomunica nondimeno non approvata da
papa Innocenzo II, il quale in quest'anno,
oppure nel seguente, ne mandò l'assoluzione
a quel popolo.
</p>

<hr />
</div>

<div class="chapter">
<h2 class="hidden" id="MCXXXVII">MCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXVII</span>. Indiz. <span class="smcap lowercase">XV</span>.</td>
  </tr>
  <tr>
    <td><span class="smcap">Innocenzo</span> II papa 8.</td>
  </tr>
  <tr>
    <td><span class="smcap">Lottario</span> III re 15, imper. 5.</td>
  </tr>
</table>

<p>
Portò grandi mutazioni in Italia l'anno
presente. Non apparisce in qual luogo l'Augusto
Lottario solennizzasse la festa del
santo Natale dell'anno addietro. Abbiamo
un suo diploma <span class="fnote">[Ughell., Italia Sacra, tom. 5 Append.,
pag. 1599 in Episc. Regiens.]</span> dato in Reggio <i>VI. X</i>
(cioè <i>sexto decimo</i>) <i>kalendas januarii, anno
dominicae Incarnationis MCXXXVI, Indictione
XIV</i>, che dovea correre sino al
fine dell'anno. Abbiamo inoltre un placito
tenuto nella stessa città di Reggio
<span class="pagenum" id="Page_645">[645]</span>
dall'<i>imperadrice Richenza</i> sua moglie <span class="fnote">[Antiquit. Italic., Dissert. XI, pag. 613.]</span>
<i>septima die intrante mense novembri</i> dello
stesso precedente anno, <i>Indictione XIV</i>:
segno che essa Augusta risiedeva in Reggio,
mentre l'imperadore girava per la
Lombardia. Non sussiste già che l'imperadore
co' Cremonesi assediasse Crema
in quest'anno, come volle Antonio Campi <span class="fnote">[Campi, Istor. di Cremon.]</span>.
Erano allora i Cremonesi in disgrazia
d'esso Augusto. Sappiamo bensì
dall'Annalista Sassone <span class="fnote">[Annalista Saxo.]</span> che egli si accampò
nelle pianure di Bologna, ed assediò
quella città con pensiero di venire
anche agli assalti, se non fosse stato il
rigoroso freddo di quel verno che lo impedì.
Presero nondimeno i suoi un castello
fortissimo alla montagna, dove tagliarono
a pezzi più di trecento persone. Venne
poscia a' voleri di lui essa città di Bologna.
Ottone vescovo di Frisinga scrisse <span class="fnote">[Otto Frisingensis, in Chron., lib. 7, cap. 19.]</span>
che <i>Bononienses et Æmilienses, qui priori
eum expeditione despexerant, supplices,
ac multum servitii afferentes, ultro occurrunt</i>.
Seguita a dire l'Annalista Sassone
che Lottario, <i>capta Bononia, venit Cassan
pacifice</i>. Forse vorrà dire <i>Cesena</i>, nel
nome suo da lui storpiata, come altri
luoghi; e quivi celebrò la festa della Purificazion
della Vergine, con essere comparso
colà anche il duca di Ravenna a
pagare i tributi del suo ossequio. Abbiam
veduto all'anno 1129 <i>Corrado duca di
Ravenna</i>. In questi tempi presso il Rossi
troviamo <i>Pietro duca</i> in Ravenna. Se di
alcun d'essi si parli nol saprei dire. Di
là spedì Lottario il duca Arrigo suo genero
in Toscana con un buon corpo di
combattenti, per rimettere nel suo posto
<i>Eggelberto</i> marchese cacciato da quei
popoli, cioè quel medesimo di cui si è
parlato all'anno 1134. Non si sentivano
più voglia i Toscani di avere un marchese,
cioè un superiore che loro comandasse
a nome dell'imperadore, dacchè aveano
preso ancora quelle città forma di repubblica.
<span class="pagenum" id="Page_646">[646]</span>
Passò dipoi l'imperador Lottario
in vicinanza di Ravenna, dove fu onorato
da quell'<i>arcivescovo Gualtieri</i> e da tutto
il clero e popolo. <i>Post haec aggressus est
Lutizan</i> <span class="fnote">[Annalista Saxo.]</span>, <i>quam prioribus satis rebellem
et inexpugnabilem imperatoribus, primo
impetu cepit</i>. Che città sia questa mi
è ignoto. Ben di qui ancora si vede che
la Romagna era allora degl'imperadori,
e che ne investivano gli arcivescovi di
Ravenna. <i>Inde Vanam</i> (Fano), <i>deinde
Sinegalla</i> (Sinigaglia) <i>obsedit et expugnavit.
Sicque Avennam civitatem adiit</i>. Vuol,
credo, dire <i>Ancona</i>. Sono di Otton Frisingense <span class="fnote">[Otto Frisingensis, in Chron., lib. 7, cap. 19.]</span>
queste parole: <i>Anconam, Spoletum
cum aliis urbibus seu castellis in deditionem
accepit</i>. Ciò, secondo il suddetto
Annalista, non succedette senza venire
alle mani col popolo d'Ancona, e colla
morte di due mila d'essi: dopo di che e
per mare e per terra assediata quella
città, fu costretta a rendersi e a contribuir
cento legni al servigio del medesimo
Augusto. Ma Buoncompagno, storico di
questo secolo ed Italiano <span class="fnote">[Boncompag., de obsidione Anconae, tom. 6
Rer. Ital.]</span>, niega che
Ancona si rendesse ai voleri dell'Augusto
Lottario, il quale l'assediò bensì, ma
senza frutto. Gli scrittori tedeschi sapeano
per lo più gli affari d'Italia per fama;
e la fama ingrandisce facilmente le cose.
Se crediamo all'Urspergense, Lottario,
passato l'Apennino, andò a Spoleti, senza
sapersi perchè quella città facesse resistenza
all'imperadore, e massimamente se
mettessimo per vero che allora quelle contrade
fossero governate da uno de' duchi
<i>Guarnieri</i>, vassalli dell'imperio. Sembra
nondimeno più probabile che Lottario non
valicasse l'Apennino, sapendo noi dall'Annalista
Sassone che celebrò la santa Pasqua
nella città di Fermo, e di là entrò nella
Puglia, impadronendosi a forza d'armi di
Castel Pagano, luogo fortissimo, al cui governatore
Riccardo fece poscia il re Ruggieri
abbacinar gli occhi per non aver fatta
<span class="pagenum" id="Page_647">[647]</span>
la dovuta resistenza. Spedì egli il duca
<i>Corrado ad oppugnandum castellum Rigian</i>,
i cui abitatori non aspettarono la forza
per rendersi. Arrivato esso Corrado a
Monte Gargano, l'assediò per tre giorni,
finchè giunto anche l'imperadore col
grosso dell'armata, quel popolo depose le
armi e venne all'ubbidienza. Dopo aver
fatte le sue divozioni alla basilica di
san Michele Arcangelo, passò Lottario a
Troia, Ranne (forse Canne) e Barletta,
gli abitatori delle quali città ostilmente
uscirono contro al cesareo esercito, non
con altro guadagno che di restar molti
d'essi o trucidati o prigioni. Non volle
fermarsi l'imperadore ad espugnar quei
luoghi, e continuato il cammino, fu volentieri
ricevuto dai cittadini di Trani, che
all'arrivo suo smantellarono la rocca di
Ruggieri. Ed essendo comparse ventitrè
navi d'esso re con animo di rinforzar
quel presidio, otto di esse furono sommerse,
e l'altre si salvarono colla fuga. Tentò
il re Ruggieri coll'esibizione di una
gran copia d'oro di placare e guadagnare
l'imperadore Lottario, ma il trovò sordo
a questo canto.
</p>

<p>
Intanto il <i>duca Arrigo</i> passato in Toscana,
per rimettere in posto il marchese
<i>Eggelberto</i> ossia <i>Ingelberto</i>, nel piano
di Mugello vinse il conte Guido
ribello d'esso marchese, e col distruggere
tre sue castella, l'obbligò a riconciliarsi
con lui <span class="fnote">[Annalista Saxo.]</span>. Accompagnato poscia
ad esso conte assediò Firenze, e, dopo averla
costretta alla resa, vi rimise il vescovo
dianzi ingiustamente cacciato dalla
città. Da Pistoia, ove non trovò opposizione,
andò alle castella di san Genesio e
di Vico, che colla forza furono sottomesse.
Dopo avere distrutta la torre di Capiano,
nido d'assassini, s'inviò alla volta
di Lucca con pensiero d'assediarla; ma
interpostisi alcuni vescovi col santo abbate
di Chiaravalle <i>Bernardo</i>, che chiamato,
era prima venuto a trovare il papa,
quel popolo, a cui non erano ignoti i maneggi
de' lor nemici pisani contra di loro,
<span class="pagenum" id="Page_648">[648]</span>
comperò la pace collo sborso di una buona
somma di danaro. Scrive l'Abbate
Urspergense <span class="fnote">[Abbas Urspergensis, in Chron.]</span> che il duca Arrigo fu investito
del ducato di Toscana dall'Augusto
suocero, verisimilmente per le ragioni
spettanti alla linea estense di Germania
sopra gli Stati posseduti dalla contessa
Matilda in Italia. Inviatosi poi alla volta
di Grosseto, espugnò <i>Hunsiam</i>, forse
<i>Siena</i>, e diede alle fiamme i suoi contorni.
Alle chiamate di lui risposero con insolenza
i Grossetani; ma assediata la loro
città, dopo aver preso colle macchine di
guerra un fortissimo castello vicino, diede
loro tal terrore, che non tardarono ad
arrendersi. Trovossi o venne di marzo
in quella città il pontefice <i>Innocenzo</i>, ed
onorato e scortato dal duca, con esso lui
passò a Viterbo. Erano quivi per la maggior
parte i cittadini aderenti all'antipapa
Anacleto; aveano anche distrutta dianzi
la vicina città di San Valentino; ma per
le esortazioni del papa e per la paura del
duca si arrenderono col pagamento di tre
mila talenti, intorno ai quali nacque discordia,
pretendendoli il pontefice come
padrone della città, e il duca per diritto
di guerra. Giunti che furono a Sutri, quivi
Innocenzo depose quel vescovo, e ne creò
un altro. Da Monte Casino cacciarono il
presidio del re Ruggieri. Capoa collo
esborso di quattro mila talenti si esentò
dall'assedio, ed ivi fu rimesso in possesso
di quel principato <i>Roberto</i> oppresso dianzi
dal re Ruggieri <span class="fnote">[Petrus Diaconus, Chron. Casinens., lib. 4,
cap. 105. Falco Beneventanus, in Chron.]</span>. Quindi nel dì 23
maggio passarono il pontefice Innocenzo
II e il duca sotto Benevento, dove era
una buona guarnigion di Ruggieri e i più
de' cittadini fautori giurati dell'antipapa.
I maneggi e il timore gl'indussero a rendersi
e ad ammettere il legittimo lor sovrano
Innocenzo, a cui giurarono fedeltà.
Poscia nel dì 25 di maggio esso papa col
duca Arrigo andò a ritrovar l'imperadore,
che già avea intrapreso l'assedio di
Bari; e nel cammino, per attestato di
<span class="pagenum" id="Page_649">[649]</span>
Pietro Diacono, si rendè loro la città di
Troia. Con ammirabil onore ed allegrezza
fu accolto il papa dall'Augusto Lottario.
Senza far resistenza il popolo di
Bari si diede ad esso imperadore; ma non
già la rocca fortissima, ivi fabbricata dal
re Ruggieri, che costò gran tempo, assalti
e maneggio di macchine militari per impadronirsene.
Fu messa a fil di spada
quella guarnigione. La presa di sì importante
città fu cagione che Melfi e le altre
minori di Puglia e Calabria si sottomettessero.
Intanto la flotta de' Pisani composta
di cento navi da guerra, pervenuta
a Napoli, ebbe ordine dall'imperadore di
portarsi contra d'Amalfi, il cui popolo,
collo sborso di molto danaro e col rendersi
all'imperadore e ai Pisani, schivò
l'eccidio. Presero dipoi essi Pisani a forza
d'armi Revello, la Scala, la Fratta ed
altri luoghi marittimi. Restava la sola
città di Salerno, città per copia di popolo,
di ricchezze e di fortificazioni allora molto
riguardevole, alla divozione del re Ruggieri.
Ebbero ordine i Pisani, <i>Sergio duca</i>
di Napoli e <i>Roberto principe</i> di Capoa di
mettere l'assedio per terra e per mare a
quella città; e vi fu spedito anche il <i>duca
Arrigo</i> col <i>conte Rainolfo</i> e un corpo di
Tedeschi <span class="fnote">[Annalista Saxo.]</span>. Nel dì 18 di luglio si cominciò
quell'assedio, al quale intervennero
ottanta legni di Genovesi e trecento di
Amalfitani, se pur non v'ha errore in sì
sfoggiato numero di navi. Gran difesa fece
il presidio di Ruggieri, insigni prodezze
vi fecero i Pisani, i quali avevano preparato
un'altissima e mirabil macchina
per espugnar così dura fortezza. Ma venuti
il papa e l'imperadore, cominciarono
un trattato coi Salernitani, per cui fu
loro conceduto l'ingresso e la signoria
di quella città; il che inteso da' Pisani,
i quali speravano il sacco di essa, talmente
s'indispettirono, che abbandonarono
ogni offesa, e, bruciata la macchina
preparata, misero alla vela per tornarsene
a casa, e gran fatica durò il papa per
<span class="pagenum" id="Page_650">[650]</span>
ritenerli. Romoaldo Salernitano <span class="fnote">[Romualdus Salernitan., in Chron., tom. 7
Rer. Ital.]</span> racconta
che dai Salernitani fu dato alle
fiamme il castello di legno dei Pisani:
del che tanto sdegno concepirono essi
Pisani contra dell'imperadore per
non avergli aiutati, che si accordarono
col re Ruggieri. Cagionò nondimeno questa
mala intelligenza che non si conquistasse
la torre maggiore, ossia la rocca,
in cui si rifugiò gran parte della guarnigione
del re Ruggieri.
</p>

<p>
Dopo aver celebrata la festa dell'Assunzion
della Vergine in Salerno, il papa
e l'imperadore sen vennero ad Avellino,
e quivi trattarono di creare un duca di
Puglia che per valore e prudenza fosse
atto a governare e sostener que' popoli
contro la potenza del re Ruggieri. E perciocchè
<i>Roberto principe</i> di Capoa per la
delicatezza del suo corpo, e per altri difetti
d'animo, non parve a proposito per sì
rilevante impiego, ne fu creduto più degno
il <i>conte Rainolfo</i>, chiamato da altri <i>Rainone</i>
e <i>Reginolfo</i>, ma da altri poi con errore
<i>Raidolfo</i> e <i>Rainaldo</i>. Qui insorse lite
fra il papa e l'imperadore, pretendendo
cadaun d'essi la sovranità in quelle parti
e il diritto d'investirlo. Era dianzi nata
un'altra controversia fra loro a cagione
di Salerno <span class="fnote">[Petrus Diaconus, Chron. Casinens., lib. 4,
cap. 117.]</span>, che il papa dicea di suo
diritto, e l'imperadore lo sosteneva per
città dell'imperio, come s'ha principalmente
da Romoaldo Salernitano. Per
quasi trenta giorni durò la disputa dell'investitura
da darsi al conte Rainolfo,
nè altro temperamento trovandosi, finalmente
tenendo colle mani amendue, cioè
Innocenzo e Lottario, il gonfalone <span class="fnote">[Otto Frising., Chron., lib. 7, cap. 20. Falco
Beneventanus, in Chron.]</span>,
per mezzo d'esso l'investirono del ducato
con infinita allegrezza di que' popoli.
Un'altra calda contesa, narrata a lungo
da Pietro Diacono, fu ne' medesimi tempi
fra questi due supremi principi della Chiesa
e dell'imperio, a cagion di Rinaldo
<span class="pagenum" id="Page_651">[651]</span>
eletto abbate di Monte Casino. Perchè ciò
era seguito senza consentimento di papa
Innocenzo II, e perchè egli pretendea scomunicati
que' monaci per avere aderito
all'antipapa, non volea ammettere per
conto alcuno quell'eletto, e pretendeva
che i monaci venuti al campo gli comparissero
davanti in abito di penitenza ad
implorar l'assoluzione. Si fece una lunga
disputa per questo. Lottario sostenne per
quanto potè i monaci e la libertà di quell'insigne
monistero, siccome camera dell'imperio;
ma in fine papa Innocenzo II
la vinse. Fu rigettato Rinaldo, e promosso
<i>Guibaldo</i> a quella badia. Iti poscia nel dì
4 di settembre a Benevento tanto il papa
che l'imperadore, quel popolo per mezzo
d'esso papa ottenne dall'Augusto Lottario
che fossero levati varii aggravi loro
imposti da' vicini conti normanni. Dopo
di aver presa Palestrina, asilo allora di
assassini, e liberato il monistero di Farfa,
vennero poscia amendue alla volta di
Roma. Innocenzo, assistito dai Frangipani
e da altri nobili, ripigliò il possesso
del palazzo lateranense; e Lottario, congedatosi
dal papa, s'inviò per ritornare in
Germania. Nel cammino prese Narni, domò
il popolo di Amelia, e per Orvieto
passò ad Arezzo, ed indi per Mugello a
Bologna. Quivi congedò l'esercito, lasciando
andar cadauno alle loro case.
Giunto egli a Trento, e quivi solennizzando
con allegria la festa di san Martino,
cadde infermo. Ciò non ostante, avendo
egli voluto continuare il viaggio, in
una vilissima casuccia all'imboccatura
dell'Alpi passò all'altra vita, <i>miseram
humanae conditionis memoriam relinquens</i>.
S'è disputato intorno al giorno della sua
morte; ma i più convengono che questa
accadesse nel dì 5 di dicembre di questo
anno. Non si saziano gli antichi storici di
esaltar questo imperadore per la somma
sua religione, per l'amore de' poveri, per
la gloria militare, per la prudenza e per
altre virtù, di modo che non men dagli
Italiani che dai Romani fu rinnovato in
lui il titolo di Padre della patria. Fu portato
<span class="pagenum" id="Page_652">[652]</span>
il suo cadavero alla sepoltura nel
monistero di Luter in Sassonia.
</p>

<p>
Ed ecco una mirabile scena delle umane
instabili grandezze. Ma ne succedette
un'altra nello stesso tempo non men
considerabile. S'era fin qui ritenuto il re
Ruggieri in Sicilia, aspettando miglior
volto della fortuna, con applicarsi intanto
a raunar milizie, e a preparar l'altre occorrenze
di guerra. Saggiamente immaginò
egli che non tarderebbe a ritirarsi
l'imperadore colla sua possente armata,
e che non sarebbe allora difficile il ricuperare
il perduto. Così infatti avvenne.
Appena era giunto verso Roma l'imperador
Lottario, che Ruggieri con tutte
le sue forze sbarcò a Salerno; e tra
perchè si trovò tuttavia occupata dai suoi
la torre maggiore, e per la divozione che
gli professava quel popolo, con facilità ne
ricuperò il possesso e dominio <span class="fnote">[Romuald. Salern., in Chron. Falco Benev.,
in Chron. Petrus Diaconus, in Chron. Cassin.]</span>. Poi
senza perdere tempo prese Nocera, e quindi
Alife con tutte le terre proprie del <i>duca
Rainolfo</i>. Voltossi appresso alla volta
di Capoa con furore, e se ne impadronì;
ma con lasciare affatto la briglia alla crudeltà.
Fu dato il sacco a quella nobil città,
e ne furono asportate immense spoglie
e ricchezze, perchè si stese l'insolenza
militare anche alle chiese, e fin le monache
restarono involte in quella orribil calamità.
Di molti Saraceni siciliani avea
seco Ruggieri, che accrebbero l'esecrabile
sfogo dell'avarizia e della libidine
senza rispetto alcun alla religione. <i>Roberto
principe</i> di Capoa si ricoverò altrove, e
tutta la Terra di Lavoro venne in poter
di Ruggieri. Intanto <i>Sergio duca</i> di Napoli,
al veder tanta mutazione negli affari,
non tardò ad implorar perdono e pace da
Ruggieri, che l'obbligò a militar seco in
quella campagna. Dopo la presa di Avellino
arrivò il re sotto Benevento, dove
quel popolo, rinunziando ad ogni difesa,
si sottopose tosto a lui e all'antipapa
Anacleto verso la metà di ottobre. Monte
Sarchio dipoi, Monte Corvino ed altre
<span class="pagenum" id="Page_653">[653]</span>
terre parimente gli si diedero. Ma non si
atterrì per questo rovescio il nuovo duca
di Puglia Rainolfo, risoluto di morir piuttosto
valorosamente, che di cedere con
vergogna al re nimico. Aveva egli un
corpo di Tedeschi lasciatigli dall'imperador
Lottario, e raunati i popoli di Bari,
Troia, Trani e Melfi, compose una grossa
armata, con cui uscito in campagna, andò
a mettersi a fronte di quella di Ruggieri.
Erano vicini a venire alle mani, quando
il mirabil abbate di Chiaravalle <i>san Bernardo</i>,
di consenso o per ordine di papa
Innocenzo, arrivò al padiglione di Ruggieri
per trattar di pace. Non mancò certo
al santo abbate facondia e zelo in tal
congiuntura; tuttavia tali dovettero essere
le condizioni di accomodamento da
lui proposte, che non piacquero al re, e
massimamente per sentirsi egli superiore
di forze a Rainolfo. Rottosi dunque il
trattato di pace, e partitosi il santo abbate
<i>secundo die stante mensis octobris</i>, che
dovrebbe essere, secondo i conti di Camillo
Pellegrino, il dì 30 di ottobre, si
venne ad un fatto d'armi appresso Ragnano.
Per attestato di Romoaldo Salernitano,
la prima schiera de' feritori, comandata
da <i>Ruggieri duca</i> di Puglia primogenito
del re, sì fieramente urtò nel battaglione,
che il mise in rotta e l'inseguì
sino a Siponto. Ma il duca Rainolfo, colle
altre sue schiere, così animosamente
assalì il grosso dell'armata nemica, dove
era in persona lo stesso re Ruggieri, che
lo sconfisse, e riportò piena vittoria. Restarono
sul campo circa tre mila persone,
fra le quali <i>Sergio duca</i> di Napoli; moltissimi
furono i prigioni, immenso il bottino,
per cui tutti quei di Bari, Trani ed
altri aderenti se ne tornarono ben ricchi
alle lor case. Il re Ruggieri col benefizio
di un buon cavallo e degli sproni si salvò,
ed arrivato nel dì seguente alla Padula,
di là passò a Salerno, dove quel popolo
corse ad offerirsi al di lui servigio; e i
Beneventani, avendo ottenuto in quella
congiuntura un grazioso privilegio da lui,
tutti si dichiararono per lui. Dopo la vittoria
<span class="pagenum" id="Page_654">[654]</span>
non istette colle mani alla cintola il
duca Rainolfo. Con un buon corpo di
gente sottomise a' suoi voleri la città di
Troia; obbligò ancora colla forza <i>Ruggieri</i>
conte d'Ariano a sottomettersi con
tutte le sue terre; e di là nel primo dì di
dicembre andò col suo esercito a mettere
l'assedio al castello della Padula. Non
per questo si mosse di Salerno il re Ruggieri.
Nel ragionare con san Bernardo,
aveva egli mostrato desiderio che se gli
mandassero da papa Innocenzo tre cardinali,
ed altrettanti dall'antipapa, per
esaminare in un congresso le ragioni dell'una
e dell'altra parte. Ancorchè fosse
per più capi disdicevole una tal proposizione;
pure non ebbe difficoltà il papa di
spedir colà a questo fine i cardinali Aimerico
cancelliere e <i>Gherardo</i>, e con esso loro
<i>san Bernardo</i>. Inviò Anacleto anch'egli i
suoi, cioè Matteo cancelliere, Pietro pisano,
uomo di raro sapere, e Gregorio,
cardinali del suo partito. Per quattro
giorni ascoltò Ruggieri con somma attenzione
le ragioni de' primi, e poscia per
altri quattro giorni quelle de' secondi; ma
scaltro che' gli era, volle prender tempo;
e col pretesto di non saper egli solo terminar
questa gran contesa, fece istanza
che andasse con lui uno per parte dei
cardinali suddetti in Sicilia, dove pensava
di celebrare il santo Natale, affinchè nell'assemblea
degli arcivescovi, vescovi ed
abbati si facesse la decisione opportuna.
Infatti l'accompagnarono colà <i>Guido</i> da
Castello cardinale di papa Innocenzo II,
ed un altro per parte di Anacleto. A questo
si ridusse il buon pontefice per desiderio
della pace e di terminare amichevolmente
il deplorabile scisma.
</p>

<hr />
</div>

<div class="chapter">
<h2 class="hidden" id="MCXXXVIII">MCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Innocenzo</span> II papa 9.</td>
  </tr>
  <tr>
    <td><span class="smcap">Corrado</span> III re di Germania e d'Italia 1.</td>
  </tr>
</table>

<p>
Volle Dio liberare in quest'anno la
Chiesa sua dal peso dell'antipapa
<span class="pagenum" id="Page_655">[655]</span>
Anacleto <span class="fnote">[Ordericus Vital., Hist. Ecclesiast., lib. 13.
Falco Beneventanus, in Cronico.]</span>. Il colpì la morte nel dì 25 di
gennaio dell'anno presente, e al cadavero
suo non si sa dove fosse data sepoltura
da' suoi parenti. Per sì favorevol
accidente s'innalzò maggiormente in Roma
l'autorità di <i>papa Innocenzo</i>, e parea
che dovesse anche mettersi fine allo scisma.
Ma i fratelli dell'antipapa, cioè i
figliuoli di Pier Leone, e gli altri lor fazionarii
significarono al <i>re Ruggieri</i> quanto
era accaduto, per sapere se doveano far
pace, oppure eleggere un altro antipapa.
Ruggieri, per isperanza di vendere più
caro la sua concordia, ordinò che passassero
all'elezione di un altro antipapa; e
però verso la metà di marzo alzarono
un nuovo idolo nella Chiesa di Dio, cioè
<i>Gregorio cardinale</i>, a cui imposero il nome
di Vittore IV. Ma sempre più crescendo
il concorso de' Romani a papa Innocenzo
II, i figliuoli di Pier Leone, non volendo
restar soli ed esposti a gravi pericoli,
nell'ottava di Pentecoste, come s'ha da
una lettera di <i>san Bernardo</i> <span class="fnote">[S. Bernard., Epist. ad Godefridum.]</span>, andarono
ad umiliarsi al pontefice Innocenzo, e gli
giurarono fedeltà ed omaggio. Ci vorrebbe
far credere Pietro Diacono <span class="fnote">[Petrus Diaconus, Chron. Casin., lib. 4,
cap. ult.]</span> che
Innocenzo li guadagnasse con buona
somma di danaro; ma probabilmente non
merita fede. Trovavasi allora in Roma il
suddetto santo abbate Bernardo, tutto intento
ai vantaggi della Sede apostolica.
Riuscì al credito e zelo suo d'indurre il
novello antipapa Vittore a deporre la porpora
e la mitra; laonde condottolo ai
piedi del pontefice, rinunziò ad ogni sua
pretensione, ed implorò misericordia pel
suo trascorso. Altrettanto fecero quasi
tutti i suoi aderenti, con allegrezza inestimabile
di tutta Roma, anzi di tutta la
Cristianità. Con ciò venne alle mani di
papa Innocenzo ogni fortezza della città
di Roma, e quivi tornò a rifiorir la pace
e la benedizione di Dio. Ma san Bernardo,
<span class="pagenum" id="Page_656">[656]</span>
che nulla curava le umane grandezze,
non tardò, dopo aver veduto il frutto delle
tante sue lodevoli fatiche, a ritornarsene
accompagnato dalla sua umiltà in Francia.
Non si sa ben intendere ciò che
narra Falcone Beneventano <span class="fnote">[Falco Beneventanus, in Chron.]</span>, con dire
che anche il re Ruggieri riconobbe
per vero papa Innocenzo, ed ordinò ai
Beneventani di sottomettersi a lui: il che
fu eseguito; mentre non apparisce seguito
fra esso papa e il re accomodamento
alcuno; anzi si sa che Innocenzo II continuò
la guerra contra di lui, e venne in
quest'anno colle sue milizie ad Albano,
per andare ad unirsi col duca Rainolfo,
e far fronte ad esso Ruggieri; ma sopraggiuntagli
un'infermità, gli convenne desistere.
Quanto ad esso Rainolfo, seguitò
ben egli ad assediare e a tormentar colle
macchine militari il castello della Padula;
ma scorgendo troppo difficile il superarlo,
passò ad Alife, e se ne impadronì.
Intanto venuta la primavera, dalla Sicilia
comparve in Puglia il re Ruggieri con un
possente esercito. Implorato dai Beneventani
il suo aiuto, corse colà, e prese alcune
castella nemiche di quel popolo. Gli venne
contra il duca Rainolfo con una buona
armata, cercando di dargli battaglia; ma
Ruggieri, addottrinato dal passato, non
volle avventurarsi ad un nuovo conflitto,
ed accortamente schivando gl'incontri,
piombò poscia sopra la città di Alife e
la prese. Prima il sacco con tutte le sue
crudeli conseguenze, e poscia le fiamme
terminarono l'eccidio di quella ricca e
bella città. Di là passò all'assedio di Venafro,
che parimente gareggiava colle
migliori nelle ricchezze e fortificazioni, e
con furiosi assalti se ne impadronì. Se
gli diedero Presenzano, Rocca Romana
e Tocco nel mese di settembre. Nel dì 4
di ottobre fu in Benevento, e poscia prese
le castella di Morcone, san Giorgio, Pietra
Maggiore, Apice ed altri, ne' quali
mise buone guarnigioni per restringere
sempre più il duca Rainolfo, il quale custodiva
Troia, Bari, Melfi ed altre città
<span class="pagenum" id="Page_657">[657]</span>
da lui dipendenti. Andossene dipoi Ruggieri
verso il verno a Salerno per di là
passare in Sicilia.
</p>

<p>
Era intimata in Germania una general
dieta in Magonza per la festa della
Pentecoste, affin di eleggere il nuovo
re <span class="fnote">[Otto Frisingensis, in Chron., lib. 7, cap. 22.]</span>. Ma alcuni de' principi temendo
che la corona potesse cadere in <i>Arrigo
duca</i> di Baviera e Sassonia, genero del
già defunto Lottario, la cui potenza, per
signoreggiar egli due così insigni ducati,
era oggetto della loro invidia e malevolenza,
anticipando quel tempo, adunati
nella città di Conflans, promossero al
regno il <i>duca Corrado</i>, fratello di Federigo
duca di Suevia, cioè quel medesimo
che abbiam veduto di sopra momentaneo
re d'Italia. A questi principi fece animo
<i>Teodoino cardinale</i> e legato pontificio,
con promettere loro <i>totius populi romani,
urbiumque Italiae assensum</i>. E questa
fu la ricompensa delle fatiche fatte
dal suddetto duca Arrigo in servigio
della sede apostolica. Non solamente restò
egli escluso dal regno, ma venne creato
re un principe suo nemico, ed anche
scomunicato negli anni addietro dal medesimo
papa Innocenzo <span class="fnote">[Annalista Saxo.]</span>. Nella domenica
terza di quaresima si fece in Aquisgrana
la coronazione d'esso Corrado.
Da gran tempo regnava la discordia fra
la casa di lui, perchè erede degli Augusti
Arrighi di sangue ghibellino, e quella del
duca Arrigo suddetto, proveniente bensì
dal sangue italiano de' principi estensi,
ma erede della famiglia dei Guelfi in Germania:
il che è da notare, perchè di qua
presero origine le fazioni <i>guelfa</i> e <i>ghibellina</i>,
che lacerarono dipoi cotanto la misera
Italia, siccome abbiamo dallo stesso
Ottone da Frinsinga, e meglio si comproverà
andando innanzi. Ora il medesimo
duca Arrigo e i suoi popoli di Baviera e
Sassonia, siccome non concorsi a tale
elezione, si opposero al novello re Corrado.
Crescendo nulladimeno di giorno in
giorno l'autorità e possanza di lui, que'
<span class="pagenum" id="Page_658">[658]</span>
popoli insieme colla vedova <i>imperadrice
Richenza</i>, correndo la festa della Pentecoste,
il riconobbero per re in Bamberga.
Citato per la festa di san Pietro il duca
Arrigo a Ratisbona, comparve colà; e perciocchè
in mano sua erano tutte le imperiali
insegne, cioè la corona, lo scettro e
gli altri ornamenti del defunto Augusto,
tante belle promesse gli furono fatte, che
le cedette al re nuovo. Ma nulla di tante
promesse fu a lui attenuto, e Corrado
rivolse tutto il suo odio e studio alla
rovina di questo principe, con metterlo
al bando dell'imperio, e privarlo dei suoi
ducati. A <i>Leopoldo</i> iuniore, figliuolo del
santo <i>marchese Leopoldo</i>, diede la Baviera,
al <i>marchese Adalberto</i> la Sassonia: il
che si tirò dietro non poche guerre, e un
fiero sconvolgimento di quelle provincie.
Restò il duca Arrigo per la maggior parte
colla forza spogliato della Baviera;
ma i Sassoni, che del suo governo si pregiavano,
imbracciarono lo scudo per lui.
</p>

<hr />
</div>

<div class="chapter">
<h2 class="hidden" id="MCXXXIX">MCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXXXIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Innocenzo</span> II papa 10.</td>
  </tr>
  <tr>
    <td><span class="smcap">Corrado</span> III re di Germania e d'Italia 2.</td>
  </tr>
</table>

<p>
Sul principio di aprile tenne <i>papa Innocenzo</i>
il concilio II generale lateranense <span class="fnote">[Labbe, Concilior., tom. 10.]</span>,
a cui intervennero circa mille tra
arcivescovi, vescovi ed abbati. Furono
quivi fatti molti nobili decreti contra dei
simoniaci, usurarii, incendiarii, ecclesiastici
incontinenti, ed altri delinquenti. Vi
ha chi crede che nel concilio da lui tenuto
in Chiaramonte nell'anno 1130, oppure
in quello di Rems del 1131 si pubblicasse
il famoso canone <i>Si quis suadente
Diabolo</i>, con cui è intimata la scomunica
contra chi mette violentemente le mani
addosso agli ecclesiastici, riserbata al
sommo pontefice. Certamente questo canone
fu pubblicato oppur confermato nel
suddetto concilio lateranense; e quivi ancora
fulminata fu la medesima censura
contra del re Ruggieri, ed annullate tutte
<span class="pagenum" id="Page_659">[659]</span>
le ordinazioni fatte dall'antipapa Anacleto <span class="fnote">[Falco Benevent., in Chron.]</span>.
Appena era terminato questo concilio,
che il valoroso e prudente <i>duca Rainolfo</i>,
trovandosi nella città di Troia,
sorpreso da un'ardente febbre, nel dì 30
d'aprile diede fine al suo vivere, con incredibil
dolore e pianto non solo di quei
cittadini, ma di quegli ancora di Bari,
Trani, Melfi e Canosa, ridotti all'ultima
disperazione, perchè colla morte di lui
restavano tutti senza capo, ed esposti al
genio crudele e tirannico del re Ruggieri.
E a tal nuova all'incontro esultò sommamente
esso re, nè tardò a comparire
dalla Sicilia a Salerno con assai navi, gente
e danaro. Quivi raccolto dalla Puglia,
Calabria e Capoa un potente esercito,
parte ne diede a <i>Ruggieri duca</i> di Puglia
suo figliuolo, e parte ne ritenne per sè.
Sottomise egli al suo dominio tutta la
provincia di Capitanata, e il duca suo figliuolo
si fece rendere ubbidienza da tutte
le città della Puglia, fuorchè da Bari capitale
di quelle contrade; perchè il principe
d'essa vi avea dentro quattrocento
uomini a cavallo, e cinquanta mila cittadini
atti alle armi: di modo che tentò
bensì il duca di soggiogar quella città, ma,
conoscendone l'impossibilità, lasciò l'impresa,
e andò ad unire il corpo de' suoi
combattenti con quello del re suo padre.
Trattarono poscia amendue di mettere lo
assedio alla città di Troia; ma saputo che
v'era dentro un forte e copiosissimo presidio,
preso solamente il vicino castello
di Bacarezza, quivi lasciarono dugento
cavalieri, con ordine di ristrignere ed infestare
i Troiani. Assediarono poscia la
città di Ariano, ed inutilmente. Alla difesa
stavano dugento soldati a cavallo, e copiose
schiere di fanti. Però, levato l'assedio,
infierirono solamente contro le viti,
gli ulivi, alberi e seminati di quel territorio.
Con estremo dispiacere sentì anche
Innocenzo II la morte del duca Rainolfo;
e veggendo in una deplorabil confusione
tutta la Puglia, e il re incamminato a sottomettere
quell'intero paese, saggiamente
<span class="pagenum" id="Page_660">[660]</span>
si rivolse più di prima a' pensieri di pace,
e volle portarsi in persona a trattarne.
Uscito dunque di Roma coll'accompagnamento
di <i>Roberto principe</i> di Capoa, e
di circa mille cavalli, e di gran moltitudine
di fanti, giunse alla città di San Germano.
Allora il re Ruggieri gli spedì ambasciatori
con proposizioni d'amicizia e
di pace, che furono amorevolmente accolti
dal papa; e il papa anch'egli inviò a
lui due cardinali con invitarlo a San Germano.
L'invito fu accettato, e Ruggieri
col duca Ruggieri suo figliuolo e colla
sua armata si portò in quelle vicinanze,
e per otto giorni seguirono dei forti maneggi
di pace, ma senza potersi accordare
fra loro a cagione del principato di Capoa,
che il pontefice esigeva per restituirlo
a Roberto, e Ruggieri pretendeva
devoluto per la di lui pretesa fellonia.
</p>

<p>
Mentre si faceano tali negoziati, il re
prese una parte delle castella de' figliuoli di
Borello; e perchè in persona egli era colà,
ed era già tramontata la speranza della pace,
il papa comandò ai suoi che assalissero
e devastassero il castello di Galluzzo. Portata
questa nuova al re, a marcie sforzate
sen venne egli con tutta l'armata alla
volta di San Germano, e si accampò presso
a quella città, entro la quale dimorava
il pontefice. Non si tenendo esso papa nè
i suoi sicuri in quel luogo, sloggiarono
ben presto per cercare un sito di maggior
sicurezza. Ma il giovine Ruggieri duca,
presi con seco circa mille cavalli, e postosi
in un'imboscata, dove doveano passare
i Romani, all'improvviso fu loro
addosso, e li fece dare alle gambe. Salvossi
il principe Roberto con Riccardo
fratello del defunto Rainolfo, e coi più
de' Romani, de' quali nondimeno molti
si negarono nel fiume, ed altri rimasero
prigioni. Fra questi ultimi per disavventura
si contò anche il buon papa Innocenzo,
il quale nello stesso giorno, cioè
nel dì 22 di luglio, come si ha da Falcone,
fu condotto sotto buona guardia alla presenza
del re Ruggieri, che gli fece assegnare
un padiglione per gli altri cardinali
<span class="pagenum" id="Page_661">[661]</span>
prigioni. Andò a sacco tutto il tesoro e
tutti gli arredi del santo padre, a cui e
agli altri suoi successori volle Dio dare
un nuovo ricordo di quel versetto del
salmo: <i>Hi in curribus, et hi in equis: nos
autem in nomine Dei nostri invocavimus</i>.
Differente nondimeno si vuol confessare
il caso presente da quello di san Leone
IX papa. Questi andò per combattere,
ma pare che Innocenzo II si movesse
per cercare la pace, e che per semplice
sua scorta camminasse con quegli
armati. Fors'anche intervenne qualche
iniquità nell'agguato a lui e alla sua
gente teso. Che nondimeno seguissero
delle ostilità, si raccoglie da Giovanni da
Ceccano, di cui son queste parole <span class="fnote">[Johan. de Ceccano, tom. 1 Ital. Sacr. Ughell.]</span>:
<i>Mense junii venit papa cum Romanis ad
expugnandum regem Siciliae, et incensa
sunt a Romanis Falvatera, Insula, et Sanctus
Angelus in Tudicis</i>. Racconta Romoaldo
Salernitano <span class="fnote">[Romuald. Salern., in Chron., tom. 7 Rer. Ital.]</span>, che <i>rex e vestigio prosequutus
domnum papam, ad pedes ejusdem
voluit humiliter satis accedere. Sed
ipse, utpote vir constans et egregius, eum
primo recipere noluit</i>. Ma andando innanzi
e indietro proposizioni di pace, il saggio
pontefice col consiglio de' cardinali,
per sottrarre ai disagi i molti nobili romani,
rimasti anch'essi prigioni, segnò in
fine l'accordo con legittimare a Ruggieri
il titolo di re, conferitogli dall'antipapa
Anacleto, ed investire lui del regno di Sicilia,
e il figliuolo di Ruggieri del ducato
di Puglia. Nel diploma di tale investitura
presso il cardinal Baronio <span class="fnote">[Baron., Annal. Ecclesiast.]</span> si legge
confermato anche a Ruggieri il principato
di Capoa; ma niuno parla del ducato
di Napoli e Amalfi. Nella festa di san Jacopo
di luglio seguì la suddetta concordia,
e quanto la mestizia era stata incredibile
fra i popoli cristiani por la prigionia
del papa, altrettanto fu la consolazione
e l'allegrezza per la pace e liberazione
di lui. Presentossi dunque con tutta
<span class="pagenum" id="Page_662">[662]</span>
riverenza il re Ruggieri insieme co' suoi
figliuoli, cioè col duca Ruggieri e con Anfuso
ossia Alfonso principe di Capoa, ai
piedi del pontefice <span class="fnote">[Falco Beneventanus, in Chron.]</span>; e dopo aver chiesto
perdono, ed ottenuta l'assoluzione,
ricevette l'investitura degli Stati suddetti
col gonfalone dalle di lui mani. Accompagnò
egli dipoi con tutto onore il papa
fino a Benevento, nella quale città entrarono
amendue nel dì primo d'agosto, dove
il pontefice fece atterrare il castello fabbricato
in quella città da <i>Rossemanno</i>, già
creato arcivescovo da Anacleto, e deposto
in questa congiuntura, con sostituirgli
<i>Gregorio</i>. Furono cagione i prosperosi
successi del re Ruggieri che i Napoletani
vennero a Benevento anch'essi a mettersi
sotto il suo dominio, con accettar per
loro duca Ruggieri primogenito d'esso
re. Preso poscia congedo dal papa, marciò
Ruggieri coll'esercito alla volta di
Troia, i cui cittadini non tardarono a
rendersi; ma pregatolo che entrasse in
città, rispose loro che non vi metterebbe
il piede finchè quel traditore (cioè il defunto
duca Rainolfo) dimorasse fra loro.
Fu costretto con suo gran rammarico
quel popolo a far disotterrare il cadavero
fetente d'esso Rainolfo, che da alcuni suoi
nemici con una fune legata al collo tratto
fu per la città, e gittato fuori d'essa nelle
fosse: vendetta orribile e detestata da
tutti, e infino dal duca Ruggieri, il quale
presentatosi al padre, tante preghiere adoperò,
che gli fu conceduto di farlo seppellire.
Non entrò per questo il re Ruggieri
in Troia, ma a dirittura andò a piantar
l'assedio por terra e per mare alla città
di Bari. Spedì Innocenzo pontefice il vescovo
d'Ostia a que' cittadini con esortazioni
paterne di cedere amorevolmente
alla forza, per sottrarsi al rigore. Ma quel
superbo popolo neppur volle lasciarlo
entrare in città, nonchè badare ai di lui
consigli.
</p>

<p>
Tornossene il papa dopo il dì 2 di
settembre a Roma, ricevuto con immenso
gaudio dai Romani, i quali tentarono bensì
<span class="pagenum" id="Page_663">[663]</span>
d'indurlo a rompere la pace fatta per
forza; ma Innocenzo, siccome principe
di veterana prudenza, non volle acconsentire
al parer di que' bravi, che poco
dianzi aveano lasciato sì bei segni del loro
coraggio nella precedente zuffa. Continuò
il re Ruggieri per tutto l'agosto e
il settembre l'assedio di Bari; le sue petriere
e torri di legno distrussero parte
delle mura e torri della città e non pochi
palagi; crebbe anche a dismisura la fame
fra quel popolo, sino ad aver per grazia
di poter mangiare carne di cavallo e un
tozzo di pane, di maniera che finalmente
trattarono della resa, che fu loro accordata
con oneste capitolazioni. Tutto pareva
tranquillo e quieto, quando presentatosi
al re Ruggieri uno de' suoi soldati,
dimandò giustizia contra di <i>Giacinto</i> principe
di Bari, perchè gli avesse fatto cavare
un occhio. Diede nelle smanie il re,
e fatto fare il processo da' giudici di Troia,
Trani e Bari, con pretendere rotta la capitolazione,
fece impiccare il suddetto Giacinto
con dieci suoi consiglieri, e cavar
gli occhi a dieci altri, e imprigionare inoltre
e spogliare dei loro beni varii prudenti
cittadini di Bari: se con giustizia e buona
fede, Dio lo sa. Con questi barbarici
passi camminava il re Ruggieri, che poscia
sul fine di ottobre se n'andò a
Salerno, ed ivi stando pubblicò varii
confischi e bandi contra di chi avea impugnate
l'armi contra di lui. Finalmente
nel dì 5 di novembre imbarcatosi in una
nave ben corredata, passò a Palermo.
Fece gran guerra in quest'anno <i>re Corrado</i>
ad Arrigo estense-guelfo duca di
Sassonia e Baviera, in maniera che questo
principe <span class="fnote">[Otto Frisingensis, in Chron., lib. 7, cap. 23.]</span>, <i>ante potentissimus, et cujus
autoritas (ut ipse gloriabatur) a mari
usque ad mare, idest a Dania usque in
Siciliam extendebatur, in tantam in brevi
humilitatem venit, ut paene, omnibus
fidelibus et amicis suis in Bajoaria a se
deficientibus, clam inde egressus, quatuor
tantum comitatus sociis in Saxoniam veniret</i>.
Ma in Sassonia, assistito da quei
<span class="pagenum" id="Page_664">[664]</span>
popoli, rendè inutili gli sforzi e disegni di
esso re Corrado, siccome ancora quei di
<i>Adalberto</i> creato duca di Sassonia. Ma
mentre egli con vigore e fortuna attende
a difendere e a conservar quegli Stati, e
già si dispone a portar la guerra in Baviera
per ricuperar quel ducato, eccoti la
morte che mette fine alla vita e a tutte le
di lui applicazioni terrene. Corse voce di
veleno a lui dato. Secondo l'Annalista
Sassone <span class="fnote">[Annalista Saxo, apud Eccardum.]</span>, <i>facto colloquio in Quidelingeburch,
Heinricus nobilissimus atque probissimus
dux Bavariae atque Saxoniae, veneficio
ibidem, ut fertur, infectus, XIII kalendas
novembris vitam finivit</i>. Il suo corpo
trovò riposo e sepoltura nel monistero
di Luter in Sassonia alla destra dell'imperador
Lottario III suo suocero. Questo
principe, eguale un tempo ai re per la sua
potenza, che godeva anche in Italia, oltre
a tanti altri Stati, la sua porzione nell'eredità
del sangue estense, a da cui discende
la real casa di Brunswich, vien da' moderni
storici contraddistinto dagli altri
Arrighi estensi-guelfi col titolo di <i>Superbo</i>,
non per altro se non perchè non s'inchinò
a pregare i principi dell'imperio affine
di conseguir la corona germanica. Per
altro le virtù abbondarono in lui, e lasciò
dopo di sè una gloriosa memoria, e un
solo piccolo figliuolo maschio, nomato
<i>Arrigo Leone</i>, che superò anche la gloria
del padre; e raccomandato ai Sassoni, fu
da essi con somma fedeltà e valore sostenuto
contro i tentativi del re e degli altri
nemici. Nella Toscana, che era stata ad
esso duca Arrigo conceduta in feudo dal
suddetto Lottario, da qui innanzi comparisce
marchese di quella provincia <i>Udelrico</i>,
secondo le memorie accennate dal Fiorentini <span class="fnote">[Fiorent., Memor. di Matild., lib. 2.]</span>.
Ma che in questi tempi la Toscana
si trovasse in uno stato infelice, si
raccoglie da una lettera da Pietro abbate
di Clugnì scritta al re Ruggieri, dove
scrive <span class="fnote">[Petrus Cluniacens., lib. 5, Epist. XXXIV.]</span> che nelle parti <i>miserabilis et
infelicis Tusciae nunc res divinae atque
<span class="pagenum" id="Page_665">[665]</span>
humanae nullo servato ordine confunduntur.
Urbes, castra, burgi, villae, stratae
publicae, et ipsae Deo consecratae ecclesiae
homicidis, sacrilegis, raptoribus exponuntur.
Peregrini clerici, monachi, abbates,
presbyteri, ipsi supremi ordinis sacerdotes,
episcopi, archiepiscopi, primates,
vel patriarchae in manus talium traduntur,
spoliantur, distrahuntur. Et quid dicam?
verberantur, occiduntur</i>. Così circa
questi tempi quell'abbate. Le guerre fra
i Genovesi, Lucchesi e Pisani doveano
aver prodotto sì esecrandi disordini. In
quest'anno <span class="fnote">[Caffari, Annal. Genuens. lib. 1.]</span> essi Genovesi ottennero
dal re Corrado la facoltà di battere moneta.
Però essi dipoi fin quasi ai nostri
giorni usarono di mettere il nome di questo
re nelle loro monete. Durava tuttavia
la rabbia de' Cremonesi contra de' Milanesi
a cagion dell'occupazione di Crema.
Si venne perciò nell'anno presente ad un
fatto d'armi fra loro, che riuscì infelicissimo
ai primi. Però scrisse il loro vescovo
Sicardo <span class="fnote">[Sicard., Chron., tom. 7 Rer. Ital.]</span>: <i>Anno Domini 1139
magna pars Cremonensium a Mediolanensibus
apud Cremam capta, carceralibus
vinculis est mancipata</i>.
</p>

<hr />
</div>

<div class="chapter">
<h2 class="hidden" id="MCXL">MCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXL</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Innocenzo</span> II papa 11.</td>
  </tr>
  <tr>
    <td><span class="smcap">Corrado</span> III re di Germania e d'Italia 3.</td>
  </tr>
</table>

<p>
In questi tempi cominciò <i>Arnolfo</i> ossia
<i>Arnaldo da Brescia</i> a far gran rumore
nella Chiesa di Dio. Costui portatosi in
Francia, e messosi sotto la scuola di <i>Pietro
Abailardo</i>, seminator di nuove e pericolose
dottrine, dopo aver profittato nella
malizia, se ne ritornò in Italia, e, presa
la veste monastica, si diede in Roma a
spacciar le sue false merci <span class="fnote">[Ligurin., de Gest. Friderici Primi, lib. 3.]</span>. Grande
adulator de' laici, e bel parlatore, prese
a tutta prima a censurare spietatamente
i costumi corrotti allora in buona parte
del clero secolare e regolare; e, secondo
<span class="pagenum" id="Page_666">[666]</span>
l'arte degli altri eresiarchi, passò oltre a
condannar generalmente le soverchie ricchezze
de' monaci e degli altri ecclesiastici,
e massimamente i loro dominii temporali,
sostenendo che ciò non si poteva
accordar col Vangelo, e che i loro beni
erano del principe, e doveano tornare ai
laici. Veniva con piacere accolta questa
adulatrice e falsa dottrina dalle persone
affatto mondane, e prese anche in Roma
stessa buone radici. Perciò fu egli scomunicato
nell'anno addietro nel concilio lateranense:
perlochè, temendo della pelle,
si ricoverò circa questi tempi in Francia.
Di là cacciato, andò in Germania, spargendo
dappertutto il suo veleno. <i>San Bernardo</i>
il teneva d'occhio, e scrisse varie
lettere per farlo conoscere a chi buonamente
gli dava ricetto. Abbiamo da Falcone
Beneventano <span class="fnote">[Falco Beneventanus, in Chron.]</span> che nell'anno presente
il <i>re Ruggieri</i> inviò <i>Anfuso principe</i>
di Capoa suo figliuolo con possente esercito
di cavalli e fanti a conquistare la
provincia di Pescara, che abbracciava allora
quasi tutto l'Abruzzo ulteriore. Non
poca fatica e tempo costò al principe suddetto
il ridurre all'ubbidienza sua le castella
di quella contrada: laonde ebbe
ordine dal padre anche <i>Ruggieri duca</i> di
Puglia di portarsi colà con un grosso
corpo di fanteria e mille cavalli. Perchè
tali conquiste si facevano ai confini degli
Stati della Chiesa romana, se ne ingelosì
e turbò non poco <i>papa Innocenzo II</i>, il
quale perciò spedì due cardinali ai principi
fratelli, facendo lor sapere di non
toccare i confini romani. Risposero essi
che il loro disegno era, non già d'occupare
l'altrui, ma di ricuperare le terre
spettanti ai lor principati. Informato di
ciò il re Ruggieri, che non volea liti col
romano pontefice, verso la metà di luglio
sbarcò a Salerno, venne nelle vicinanze
di Benevento, e quivi trattò col <i>cardinal
Giovanni</i> governatore di quella città, confermando
la risoluzione sua di mantenersi
fedele al papa. Andò poi a Capoa
e a San Germano; e perchè intese che
<span class="pagenum" id="Page_667">[667]</span>
papa Innocenzo era disgustato de' suoi
figliuoli, li richiamò da Pescara. Avrebbe
egli voluto abboccarsi con esso pontefice,
ma questi con varie scuse se ne sottrasse,
di modo che Ruggieri, per troncare il
corso alle gelosie, licenziò l'esercito. Nulladimeno
abbiamo da Giovanni da Ceccano <span class="fnote">[Johan. de Ceccano, tom. 1, Ital. Sacr.]</span>
che i di lui figliuoli nel mese di
luglio presero Sora ed altri luoghi fino a
Ceperano. Andò Ruggieri a Monte Casino,
e levato a que' monaci Monte Corvo,
con pretenderlo suo, diede loro in cambio
la rocca di Bantra.
</p>

<p>
Tenne poscia il re un parlamento in
Ariano, dove proibì con rigorose pene lo
spendere nel regno suo le romesine, cioè,
a mio credere, la moneta battuta in Roma;
e ne sustituì dell'altra battuta da
lui di lega molto inferiore, a cui diede il
nome di ducato; e danari di rame, tre
de' quali valeano una romesina: il che
recò un incredibil danno a tutto il suo
dominio, e fece universalmente desiderare
la di lui morte. E perciocchè avea
comandato anche ai Beneventani di ricever
quella moneta, se ne alterò forte il
papa, e loro ordinò di non ubbidirlo. Appresso
andò il re a Napoli per la prima
volta. Fu con immenso onore incontrato
da quella nobiltà e popolo fuori di porta
Capuana, e alla porta ricevuto dal clero
con bella processione. L'addestrarono varii
nobili fino alla chiesa maggiore, dove
l'aspettava l'<i>arcivescovo Marino</i>. Non
mancò di far carezze e regali a quella
nobiltà, di visitar tutta la città, e in una
notte fece misurare il circuito della medesima,
il quale si trovò allora di due
mila e trecento settantatrè passi. Nel dì
seguente dimandò ai Napoletani, quanto
fosse il giro della lor città, e non sapendolo
dire alcuno, lo disse egli con ammirazione
di tutti. Sul principio poscia di
ottobre se ne tornò in Sicilia, lasciando
in Puglia il duca Ruggieri, e in Capoa il
principe Anfuso. Ci vien meno qui la narrativa
di Falcone Beneventano con grave
danno della storia di que' paesi. Intenti
<span class="pagenum" id="Page_668">[668]</span>
i Genovesi, al pari d'altre città libere di
Italia, ad ingrandire la lor signoria <span class="fnote">[Caffari, Annal. Genuens., lib. 1.]</span>,
nell'anno presente con grande esercito
per mare e per terra andarono addosso
alla città di Ventimiglia, e costrinsero
tanto essa come tutte le castella di quel
contado a sottomettersi al loro dominio.
Ma non sussiste già ciò che sotto questo
anno è scritto negli Annali Pisani <span class="fnote">[Annal. Pisani, tom. 6 Rer. Ital.]</span>,
cioè che quel popolo ebbe guerra con
Ruggieri re di Sicilia, e tenne in suo potere
Napoli per sette anni: favola troppo
grossolana. Fu bensì in questi tempi, per
attestato del Dandolo <span class="fnote">[Dandul., in Chron., tom. 12 Rer. Ital.]</span>, rottura fra il
popolo di Fano dall'un canto, e quei di
Ravenna, Pesaro e Sinigaglia dall'altro.
Non potendo i Fanesi resistere soli a tanti
nemici, fecero i loro consoli ricorso ai
Veneziani, con promettere fedeltà e censo
a <i>Pietro Polano</i> doge, e concedere loro
varii privilegii ed esenzioni nella loro
città: dal che mossi i Veneziani, con una
possente flotta andarono contro ai nemici
di quel popolo, e li fecero desistere
dalle offese. Intanto non mancava neppure
in Germania la guerra. Il duca <i>Guelfo
VI</i>, dacchè cessò di vivere <i>Arrigo IV</i>,
duca di Baviera e Sassonia suo fratello,
mosse le pretensioni sue sopra la Baviera,
siccome ducato paterno ed avito, e
susseguentemente la guerra a <i>Leopoldo</i>,
che n'era stato investito dal re Corrado <span class="fnote">[Otto Frisingensis, in Chron., lib. 7, cap. 25.
Abbas Urspergensis, in Chron.]</span>.
Mentre questi faceva l'assedio di
Falea, eccoti all'improvviso comparire
il duca Guelfo colle sue schiere, che gli
diede una rotta e l'astrinse alla fuga nel
dì 3 d'agosto. Ma avendo voluto lo stesso
Guelfo dar battaglia anche al re Corrado,
che assediava Winsperg, rimase sbaragliato,
e dovette fuggire. Questo ho voluto
riferire, perchè si tratta d'un principe
della linea germanica de' principi
estensi, il quale non lasciò dormire per
questo esso re Corrado, con successivamente
<span class="pagenum" id="Page_669">[669]</span>
continuar la guerra contra di lui.
Confermò in quest'anno esso re ai Piacentini
il privilegio di battere moneta,
come costa dal suo diploma riferito da
Umberto Locati <span class="fnote">[Locatus, de Orig. Placent., Chron. Placent.,
tom. 16 Rerum Italicarum.]</span>.
</p>

<hr />
</div>

<div class="chapter">
<h2 class="hidden" id="MCXLI">MCXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Innocenzo</span> II papa 12.</td>
  </tr>
  <tr>
    <td><span class="smcap">Corrado III</span> re di Germania e d'Italia 4.</td>
  </tr>
</table>

<p>
In questi tempi resta quasi affatto al
buio la storia d'Italia, per mancanza di
scrittori, o, per meglio dire, delle antiche
croniche perite. Scrive il cardinal Baronio <span class="fnote">[Baronius, in Annal. Ecclesiast. ad hunc annum.]</span>
che le città d'Italia ostinatamente
faceano guerra l'una contro l'altra:
<i>Lucenses adversus Pisanos in Tuscia, in
Longobardia Patavini adversus Veronenses,
Mediolanenses implacabili odio Comenses
perdere conabantur</i>. Abbiam veduto
già quanti anni prima fosse cessata la
guerra fra i Milanesi e Comaschi, col
totale abbassamento degli ultimi. La
guerra de' Pisani e Lucchesi si ravvivò
molto più tardi, siccome vedremo. Crede
il cardinale suddetto che a questo anno
appartenga quella del popolo romano
contra del popolo di Tivoli, narrata da
Ottone Frisingense <span class="fnote">[Otto Frisingensis, in Chron., lib. 7, cap. 27.]</span>. Ma, per attestato
di Sicardo, succedè essa <span class="fnote">[Sicard. Cremonens., in Chron., tom. 7 Rer.
Ital.]</span> nell'anno
seguente. Non si sa il perchè la città di
Tivoli da gran tempo si manteneva disubbidiente
e ribelle al pontefice: forse per
gare e discordie insorte a cagion de' confini
e d'ingiurie e danni fra quel popolo
e i Romani. Non potendo Innocenzo II
colle buone ridurli alla conoscenza del
loro dovere, avea fulminato molto prima
d'ora la scomunica contra d'essi. <i>Jam
per multum temporis Tyburtinos excommunicaverat,
ac aliis modis presserat</i>; sono
<span class="pagenum" id="Page_670">[670]</span>
parole del suddetto Frisingense. Però
non aspettò il papa a quest'anno a scomunicarli,
come pretese il Sigonio. Ora
i Romani indussero il buon Innocenzo
a mettere l'assedio a Tivoli, e v'andarono
con grande sforzo, già persuasi di
divorar quel popolo. Ma i Romani d'allora
erano ben diversi da quelli del tempo
antico. Poco dianzi voleano muover
guerra di nuovo al re Ruggieri, se il papa
più saggio di loro avesse acconsentito.
Neppur tennero saldo contra il solo popolo
di Tivoli. Uscito questo animosamente
della città, ed attaccata la mischia cogli
assedianti, li caricò sì forte, che gli
astrinse a voltar vergognosamente le
spalle, e a lasciare indietro un ricco bottino.
Per questo accidente sinistro implacabili
divennero i Romani contra di quel
popolo. Da gran tempo ancora bolliva discordia
fra i Veronesi e Padovani <span class="fnote">[Otto Frisingensis, in Chron.]</span>; e
perciocchè i primi aveano divertito dal suo
alveo il fiume Adige con pregiudizio degli
altri, si venne circa questi medesimi tempi
ad una sanguinosa battaglia fra loro. Si
dichiarò la fortuna in favore de' Veronesi.
Sul campo restò gran copia di Padovani,
moltissimi furono i prigioni, ma costò
questa vittoria assai caro agli stessi vincitori.
Abbiamo dall'Anonimo Casinense <span class="fnote">[Anonymus Casinensis, tom. 5 Rer. Ital.]</span>,
che in quest'anno ancora il re
Ruggieri venne in Puglia, e si portò al
monistero di Monte Casino; e giacchè
Dio avea restituita la pace in tutti i suoi
dominii, attese a farvi esercitar la giustizia,
e a levarne le prepotenze e gli abusi.
Vien ciò asserito da Romoaldo Salernitano
colle seguenti parole <span class="fnote">[Romualdus Salernitan., in Chron., tom. 7
Rer. Ital.]</span>: <i>Rex autem
Rogerius in regno suo perfectae pacis
tranquillitate potitus, pro conservanda
pace camerarios et justiciarios per totam
terram instituit; malas consuetudines de
medio abstulit</i>.
</p>

<p>
<span class="pagenum" id="Page_671">[671]</span>
</p>

<hr />
</div>

<div class="chapter">
<h2 class="hidden" id="MCXLII">MCXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Innocenzo</span> II papa 13.</td>
  </tr>
  <tr>
    <td><span class="smcap">Corrado</span> III re di Germania e d'Italia 5.</td>
  </tr>
</table>

<p>
Continuando nella lor contumacia i
cittadini di Tivoli, per testimonianza di
Sicardo <span class="fnote">[Sicardus Cremonens., in Chron.]</span>, assediò il pontefice in quest'anno
coi Romani la loro città. Nulla
dice dell'esito di quell'impresa lo storico
suddetto, lasciando in dubbio se questo
sia l'assedio infelice di cui si è parlato
nell'anno precedente, oppure un altro.
Abbiamo di certo da Ottone Frisingense
che furono forzati a capitolare e sottomettersi,
ma non so se nel presente oppure
nel susseguente anno. Ho io prodotto
il giuramento prestato ad esso pontefice
da quel popolo, in cui si legge <span class="fnote">[Antiquit. Italic., Dissert. LXXII.]</span>:
<i>Civitatem tiburtinam, donnicaturas, et regalia,
quae romani pontifices ibidem habuerunt,
et munitionem Pontis Lucani, Vicovarum,
sanctum Polum, castellum Boverani,
Cantalupum, Burdellum, Cicilianum,
et alia regalia beati Petri, quae habet,
adjutor erit ad retinendum, ec. Comitatum
quoque et rectoriam ejusdem civitatis tiburtinae
in potestatem domni papae Innocentii,
et successorum ejus, libere dimittam</i>,
ec. Di gravi disordini produsse un
tale aggiustamento, siccome vedremo all'anno
seguente. Non poteano digerire i
Modenesi che la terra e badia di Nonantola,
posta nel loro contado, si fosse data
ai Bolognesi. Però nel presente andarono
a campo sotto quella terra <span class="fnote">[Cron. di Bologna, tom. 18 Rer. Ital. Annal.
veter. Mutinens., tom. 9 Rer Italic.]</span>, malmettendo
tutti i suoi contorni. A tale avviso,
uscì in campagna l'esercito de' Bolognesi;
il che fu cagione che i Modenesi,
lasciato l'assedio, marciarono contra di
essi. In Valle di Reno, oppure in Valle di
Lavino s'affrontarono le due armate, e
<span class="pagenum" id="Page_672">[672]</span>
sconfitta rimase la modenese. Gran quantità
di prigioni fu condotta a Bologna.
Dopo la Pasqua dell'anno presente il
<i>re Corrado</i> tenne una gran dieta in Francoforte <span class="fnote">[Dodech., Append. ad Marian. Scot.]</span>,
dove si trovarono quasi tutti
i principi della Germania, e vennero anche
i Sassoni ad umiliarsi a lei, che li
ricevette in sua grazia. Allora fu ch'egli
confermò il ducato della Sassonia al giovinetto
duca <i>Arrigo</i> soprannominato
<i>Leone</i> estense-guelfo, e indusse la di lui
madre <i>Geltruda</i>, figliuola del fu imperador
Lottario, a passare alle seconde nozze
con <i>Arrigo</i>, fratello del <i>duca Leopoldo</i>; e
a questo Arrigo concedè il ducato della
Baviera <span class="fnote">[Abbas Urspergens., in Chron.]</span>: il che fu un seminario di discordie.
Imperocchè <i>Guelfo VI</i>, duca, zio
paterno del suddetto Arrigo Leone, pretendendo
indebitamente tolta la Baviera
alla sua casa, continuò la guerra contra
di questo novello duca, e sugli occhi suoi
entrato in quella provincia, le diede un
gran guasto. Arrigo il bavaro anche
egli per vendicarsi passò a distruggere
le ville e fortezze degli aderenti al duca
Guelfo; e così andò seguitando per qualche
anno la guerra con varie vicende.
Stava da lungi osservando questo fuoco
il re Ruggieri <span class="fnote">[Godefridus Viterbiensis, in Pantheo.]</span>, e temendo che, cessata
tal guerra, il re Corrado potesse calare
in Italia armato a' suoi danni, seppe animare
il duca Guelfo a continuar la gara,
<i>singulisque annis mille marcas se ob hoc
daturum juramento confirmavit</i>. Anche il
re d'Ungheria, per paura di Corrado,
invitò alla sua corte esso duca Guelfo VI,
<i>dataque pecunia non modica, ac deinceps
omni anno dandam pollicens, ad rebellandum
nihilominus instigat</i>. Con tal vigore,
senza mai stancarsi, proseguì di poi esso
duca Guelfo ad infestare tanto il re, quanto
il duca di Baviera, che Corrado non
potè mai trovar tempo ed agio per passare
in Italia a prendere la corona.
</p>

<p>
<span class="pagenum" id="Page_673">[673]</span>
</p>

<hr />
</div>

<div class="chapter">
<h2 class="hidden" id="MCXLIII">MCXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Celestino</span> II papa 1.</td>
  </tr>
  <tr>
    <td><span class="smcap">Corrado</span> III re di Germania e d'Italia 6.</td>
  </tr>
</table>

<p>
Ossia che nell'anno precedente, oppure
nel presente, il popolo di Tivoli
tornasse all'ubbidienza di papa Innocenzo
II, certo è che per l'indulgenza usata
da lui con essi, il popolo romano diede
principio a molte scandalose novità in
pregiudizio dell'antichissima signoria ed
autorità temporale de' papi. Erano sì fieramente
inviperiti i Romani contra dei
Tivolesi <span class="fnote">[Otto Frisingens., in Chron., lib. 7, cap. 27.]</span>, che quando si trattò di capitolar
con essi, pretesero che il papa
non li ricevesse in grazia se non col patto
di smantellar le mura della lor città,
e di mandare dispersi fuori di essa gli
abitanti. A questa irragionevole ed inumana
pretensione non potè acconsentire
il benignissimo pontefice; perciò i Romani
gonfii di superbia rivolsero anche
contra del buon pontefice lo sdegno ed
odio loro. Fatta dunque una sedizione,
e corsi a folla in Campidoglio col pretesto
di rinnovar l'antica gloria della città,
ristabilirono il senato, che da gran tempo
era scaduto, e senza rispetto alcuno al
papa loro signore, intimarono di nuovo
la guerra a Tivoli. Abbiam più volte veduta
menzione del senato romano anche
a' tempi di Carlo Magno, e ne' susseguenti
secoli; ma senza sapere qual fosse la
di lui autorità in quei tempi, nè quando
esso fosse dipoi abbattuto dai papi. Non
volevano i Romani di questi tempi esser
da meno de' lor predecessori. Il male fu,
che non guardarono misure, ed assunsero
una specie di sovranità. Nulla tralasciò
il pontefice di esortazioni e minaccie
per fermare i passi a questa specie
di ribellione; adoperò anche i regali;
ma indarno tutto: sì grande era la foga
del popolo, massimamente della nobiltà.
Ed ecco germogliar le sementi delle perverse
dottrine, lasciate in quella città da
<span class="pagenum" id="Page_674">[674]</span>
Arnaldo da Brescia. È da credere che
siffatti sconcerti servissero a conturbare
non men l'animo che la sanità di papa
<i>Innocenzo II</i>. Infatti, caduto egli infermo,
passò nel dì 24 di settembre dell'anno
presente a miglior vita, lasciando sulla
terra un'immortal memoria delle sue
rare doti, e massimamente della sua incomparabile
prudenza e benignità, e
dell'aver anche procurata la riforma del
clero, con sustituire dovunque potè ai
canonici secolari i regolari. Furono ancora
varie chiese da lui fabbricate o risarcite.
Rimise, fra le altre cose, il tetto
della basilica lateranense, che era caduto,
con avergli il <i>re Ruggieri</i> somministrate
le grandiose occorrenti travi. Ebbe sepoltura
in essa chiesa in un avello di
porfido. In luogo suo da lì a tre giorni
fu eletto papa <i>Guido cardinale</i> di san Marco,
di nazione Toscano, del castello di
Felicità (forse città di Castello), che assunse
il nome di <i>Celestino II</i>, secondo
il costume di questi tempi, nei quali si
richiedeva il nome de' celebri pontefici
che fiorirono ne' primi secoli della Chiesa.
Questo pontefice, secondo l'attestato
di Romoaldo Salernitano <span class="fnote">[Romualdus Salernit., in Chronic., tom. 7
Rer. Ital.]</span>, ricusò di
confermare la concordia stabilita fra il
suo predecessore e il re Ruggieri, e perciò
fra loro insorse mala intelligenza.
Circa questi tempi, per testimonianza del
Dandolo <span class="fnote">[Dandul., in Chron., tom. 12 Rer. Ital.]</span>, nacque lite fra i Veneziani
e Padovani a cagione di un taglio nel
fiume Brenta, fatto non lungi da Sant'Ilario
dai secondi con danno dei primi.
Spedì <i>Pietro Polano</i> ambasciatori a Padova
per chiederne conto. Fu loro data
una risposta assai arrogante. Il perchè i
Veneziani colle lor forze uscirono a farsi
giustizia, ed azzuffatisi coi Padovani alla
Tomba, diedero loro una rotta, e condussero
circa trecento di que' nobili presi
nella battaglia a Venezia. Poscia iti
gli ambasciatori de' Padovani, dopo aver
protestato che non per far dispiacere o
<span class="pagenum" id="Page_675">[675]</span>
danno al popolo veneziano era seguito
quel taglio, si rimise fra loro l'amicizia
e concordia primiera. Abbiamo parimente
dall'Anonimo Casinense <span class="fnote">[Anonymus Casin., tom. 5 Rer. Ital.]</span> che il re
Ruggieri portatosi in quest'anno al monistero
di Monte Casino, la fece alla
turchesca, con levare da quel sacro luogo
tutto il tesoro, lasciandovi solamente
la croce dell'altar maggiore col ciborio,
che doveva essere d'argento, e tre tavole
da altare. Restano ignoti i pretesti di
questa scelleraggine; se non che anticamente
erano troppo suggette all'ingordigia
e avarizia de' principi le ricchezze
delle chiese. S'impadronirono parimente
i figliuoli d'esso re della provincia di
Marsi, e, per attestato di Giovanni da
Ceccano <span class="fnote">[Johann. de Ceccano, tom. 1 Ital. Sacr.]</span>, anche della terra d'Arce:
il che probabilmente fu origine de' dissapori
insorti fra lui e papa Celestino.
</p>

<hr />
</div>

<div class="chapter">
<h2 class="hidden" id="MCXLIV">MCXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Lucio</span> II papa 1.</td>
  </tr>
  <tr>
    <td><span class="smcap">Corrado</span> III re di Germania e d'Italia 7.</td>
  </tr>
</table>

<p>
Terminò in quest'anno il suo breve
pontificato papa <i>Celestino II</i>, non essendo
egli giunto a governar la Chiesa di Dio a
cinque mesi e mezzo. Nel dì 9 di marzo
diede egli fine a' suoi giorni. Venne poscia
eletto pontefice nel dì 12 dello stesso
mese <i>Gherardo</i> de' Caccianemici, Bolognese
di patria, già canonico regolare, e
poi cardinale di santa Croce <span class="fnote">[Cardin. de Aragon., in Vit. Lucii II.]</span>. Da papa
Innocenzo II per la sua abilità era stato
costituito cancelliere della santa romana
Chiesa. Prese il nome di <i>Lucio II</i>. Scrive
Romoaldo Salernitano <span class="fnote">[Romuald. Salern., in Chron.]</span> che il <i>re Ruggieri</i>
fece gran festa per l'esaltazione di
questo papa, per esser egli suo compadre
e molto amico, sperando perciò di averlo
in tutto favorevole. Nè tardò egli a spedire
i suoi ambasciatori a prestargli ubbidienza,
e a pregarlo di voler venire fino
<span class="pagenum" id="Page_676">[676]</span>
ai confini, cioè a Ceperano, per un comune
abboccamento. Andò il papa, e il re
venuto per mare a Gaeta, si portò poscia
ad incontrarlo a Ceperano. Gran dibattimento
seguì fra loro intorno la pace, ed
inclinava il papa alla concordia; ma ripugnando
i cardinali, si sciolse il congresso
senza conclusione alcuna. Ruggieri,
bollendo per la collera, se ne tornò in Sicilia;
ma pria di muoversi, ordinò a <i>Ruggieri
duca</i> di Puglia suo figliuolo di farne
risentimento. Fu ubbidito. Entrò questi
con un copioso esercito nella Campania
romana, ossia in Terra di Lavoro, e diede
il sacco a tutte quelle contrade sino a
Ferento (ma forse sarà ivi scritto Ferentino);
dopo di che se ne tornò in Puglia.
Così toccò, come d'ordinario succede, agli
infelici popoli il far penitenza de' falli altrui.
Abbiamo dall'Anonimo Casinense che
il re Ruggieri venne a Monte Casino, e quivi
si abboccò col papa, e che se ne partì in
discordia, con poscia prendere parte della
Campania con Terracina. Assediò anche
Veroli. <i>Deinde quodam pacto facto,
quod ceperat, reddidit</i>. Sembra dunque
che seguisse dipoi fra loro qualche aggiustamento.
Morì in quest'anno <i>Anfuso</i>
ossia <i>Alfonso principe</i> di Capoa e Napoli,
figliuolo secondogenito di Ruggieri re di
Sicilia. A lui fu sustituito in que' principati
<i>Guglielmo</i>, terzogenito del re medesimo.
In questi giorni avanzandosi l'ardire
de' Romani, oltre all'erezion del senato,
fu anche eletto capo d'esso senato,
ossia patrizio, <i>Giordano</i> figliuolo di Pier
Leone, fratello, a mio credere, del defunto
antipapa Anacleto: il che ci fa intendere,
essere senza fondamento ciò che
alcuni hanno scritto, che la famiglia di
Pier Leone fu sterminata in Roma. Una
parte del popolo minore teneva coi senatori,
e poco mancava ad una patente ribellione.
Abbiamo da Otton Frisingense <span class="fnote">[Otto Frisingensis, in Chron., lib. 7, cap. 29.]</span>
(giacchè convien mendicare dagli
scrittori stranieri le cose nostre) che in
questi tempi la pazza discordia sguazzava
per le città d'Italia. Aspirava cadauna di
<span class="pagenum" id="Page_677">[677]</span>
esse alla superiorità, e pareva a ciascuna
troppo ristretto il suo dominio, nè restava
maniera d'allargarlo, se non con pelare
o soggiogare i vicini. Durava tuttavia
la gara fra i Veneziani e Ravennati, che
vicendevolmente si danneggiavano per
terra e per mare. I Veronesi uniti coi
Vicentini facevano guerra ai Padovani
collegati coi Trivisani; e probabilmente
quest'anno fu quello in cui misero a ferro
e fuoco le castella e le campagne di
Trivigi. Maggiore era l'incendio in Toscana
per la guerra che da gran tempo
andava ripullulando fra i Pisani e Lucchesi,
la quale involse in quell'incendio
anche le città circonvicine. Non v'era
città libera che in sì fatte turbolenze non
facesse delle leghe con altre città, per ottenerne
aiuto. E queste facilmente v'entravano,
por non veder crescere di troppo
una città confinante colla depressione
dell'altre.
</p>

<p>
Erano in lega i Lucchesi coi Sanesi,
i Fiorentini coi Pisani. L'oste de' Fiorentini,
insieme con <i>Ulrico</i> ossia <i>Ulderico</i>
marchese di Toscana, corse fino alle porte
di Siena, e ne bruciò i borghi. Trovandosi
in tali strettezze i Sanesi, ricorsero
per aiuto ai Lucchesi, i quali sì per sovvenire
a quella città collegata, come ancora
per sostenere il <i>conte Guido Guerra</i>,
che era malmenato dagli stessi Fiorentini,
si dichiararono contro a Firenze. All'incontro
i Pisani, a richiesta de' Fiorentini,
uscirono in campagna. Un fiero guasto fu
dato da essi e da' Fiorentini alle castella
e ville del suddetto conte Guido. I Sanesi,
che erano venuti per saccheggiare il contado
di Firenze, colti in un'imboscata,
quasi tutti vi rimasero prigioni. Più rabbiosa
riuscì la guerra fra i Pisani e
Lucchesi. Moltissimi dall'una e dall'altra
parte vi lasciarono la vita; ma innumerabili
furono riserbati alle miserie di
una lunghissima prigionia. Lo storico
suddetto, cioè Ottone vescovo di Frisinga,
attesta di averli veduti da lì a qualche
anno così squallidi e macilenti nelle pubbliche
carceri, che cavavano le lagrime da
<span class="pagenum" id="Page_678">[678]</span>
chiunque passava per di là: segno che non
vi doveva essere cartello di cambio fra
loro, o che ebbero la peggio i Lucchesi,
nè restò ad essi maniera di redimere i
suoi. Dagli Annali pisani <span class="fnote">[Annal. Pisani, tom. 5 Rer. Ital.]</span> abbiamo che
la guerra fra questi due popoli fu per cagione
delle due castella di Aginolfo e di
Vurno, e d'altre terre che l'una città all'altra
avea occupato. Misero i Pisani a
fuoco quasi tutto il territorio di Lucca,
presero il castello dell'isola di Palude con
trecento cittadini lucchesi, e seguitò poi
la guerra anche degli anni parecchi. Per
testimonianza ancora del Dandolo <span class="fnote">[Dandul., in Chron., tom. 12 Rer. Ital.]</span>,
crebbe in questi tempi la nemicizia fra i
Veneziani e Pisani, e dovunque s'incontrarono
per mare, l'una nazione all'altra
fece quanti danni ed oltraggi potè. Ma si
interpose <i>papa Lucio</i>, e pare che li pacificasse
insieme. Erano anche in rotta i
Modenesi co' Bolognesi <span class="fnote">[Annales veteres Mutinens., tom. 9 Rer. Ital.]</span>, perchè nell'anno
addietro il castello di Savignano
per tradimento s'era dato agli ultimi. Se
noi avessimo le storie di molte altre città
d'Italia, forse ne troveremmo la maggior
parte involte in altre guerre per questi
tempi. Il <i>re Corrado</i> per conto dell'Italia
era come non vi fosse; e però senza verun
freno ogni città possente insolentiva
contra dell'altre. Ricavasi ancora da una
lettera di <i>Pietro abbate</i> di Clugnì <span class="fnote">[Petrus Cluniacens., lib. 6, Epist. 45.]</span>, che
venendo egli nell'anno seguente (per la
via probabilmente di Pontremoli) a Roma
per visitar papa Eugenio III, fu nel
viaggio svaligiato da un marchese <i>Obizzo</i>
(forse Malaspina); ma ricorso egli ai
Piacentini, questi colla forza obbligarono
quel marchese e tutti i suoi sgherri a
dargli soddisfazione, con restituirgli tutto
fino a un soldo. E così van le cose del
mondo. Pareva un gran dono la libertà
ricuperata dai popoli italiani, e pur questa
servì a renderli più infelici. Per attestato
del Malvezzi <span class="fnote">[Malveccius, Chron. Brixian., tom. 14 Rer.
Italic.]</span>, la città di Brescia
<span class="pagenum" id="Page_679">[679]</span>
in questi medesimi tempi patì un furiosissimo
incendio, per cui fu fatto un verso:
</p>

<div class="poem">
<p><i>Plangitur immodicis succensa Brixia flammis</i>.</p>
</div>

<hr />
</div>

<div class="chapter">
<h2 class="hidden" id="MCXLV">MCXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Eugenio</span> III papa 1.</td>
  </tr>
  <tr>
    <td><span class="smcap">Corrado</span> III re di Germania e d'Italia 8.</td>
  </tr>
</table>

<p>
Ebbe fine in quest'anno la vita e il
breve pontificato di <i>Lucio II</i>. Se vogliamo
prestar fede all'autore conservato a noi
dal cardinale d'Aragona <span class="fnote">[Cardin. de Aragon., in Vit. Lucii II, P. I,
tom. 3 Rer. Italic.]</span>, egli come
uomo prudente e coraggioso, dopo aver
ben prese le sue misure coi fautori della
maestà pontificia, messa insieme una mano
d'armati, forzò i nobili romani, che
contra il divieto del suo predecessore Innocenzo II
aveano istituito il senato, ad
uscire del Campidoglio, e ad abiurare la
novità da loro fatta. Non la racconta così
questa faccenda Gotifredo da Viterbo <span class="fnote">[Godefr. Viterbiensis, in Pantheo.]</span>,
storico del presente secolo. Secondo lui,
questo papa ascese bensì accompagnato
da alquante soldatesche nel Campidoglio,
risoluto di cacciar di là vituperosamente
i senatori; ma il senato e popolo romano
avendo dato all'armi, ripulsarono in
un momento il papa con tutti i suoi aderenti.
Anzi fu sì esorbitante il tumulto loro,
che esso pontefice percosso da più
sassate, finchè sopravvisse (il che fu poco),
non potè più sedere nella cattedra
sua. Ch'egli fosse colpito da un sasso, lo
afferma ancora un altro scrittore, accennato
dal cardinal Baronio <span class="fnote">[Baron., in Annal. Ecclesiast.]</span>: laonde
dopo pochi giorni infermatosi, dovette soccombere
all'imperio della morte. Mancò
egli di vita nel dì 25 di febbraio, dopo
aver quasi rifabbricata di pianta e arricchita
di molto la chiesa di santa Croce in
Gerusalemme, di cui era stato titolare.
Servì la di lui morte a rendere più che
mai orgogliosa quella fazione di nobili
romani che s'era rivoltata contra dei
<span class="pagenum" id="Page_680">[680]</span>
sommi pontefici, e che stabilì più fortemente
l'unione ed autorità del senato romano
in Campidoglio. In mezzo a questi
tumulti non trovandosi in piena libertà il
sacro collegio dei cardinali, si raunò nella
chiesa di san Cesario, e quivi di comune
consenso elesse papa nel dì 27 febbraio
<i>Bernardo</i> Pisano, abbate cisterciense
di santo Anastasio, discepolo negli
anni addietro di san Bernardo, uomo di
molta bontà di vita. Era questi tenuto per
uomo piuttosto semplice, ma per ispezial
grazia del cielo riuscì dipoi un eloquente
e valoroso pontefice. Prese il nome di
<i>Eugenio III</i> <span class="fnote">[Cardin. de Aragon., in Vit. Eugenii III.]</span>, e condotto alla basilica
lateranense, fu quivi intronizzato. Si disponeva
egli a ricevere nella seguente domenica
la consecrazione in san Pietro,
secondo l'antica consuetudine; ma inteso
che i senatori meditavano d'opporsi e
d'impugnare la di lui elezione, qualora
ricusasse di confermar coll'autorità apostolica
la rinnovazione da lor fatta del
senato, in tempo di notte, accompagnato
da pochi cardinali, segretamente uscì di
Roma, e si ritirò alla rocca di Monticelli.
Congregati poscia nel dì seguente gli altri
cardinali, che per timore dell'infuriato
popolo s'erano qua e là dispersi, se ne
andò al celebre monisterio di Farfa nella
Sabina, e quivi nel dì 4 di marzo, giorno
di domenica, fu solennemente consecrato.
Andossene dipoi a Viterbo, dove celebrò
la santa Pasqua, e fermossi in quella città
per otto mesi. Tornò in questo tempo a
Roma l'eresiarca Arnaldo da Brescia, e
spargendo con piena libertà il veleno della
sua dottrina <span class="fnote">[Otto Frisingensis, de Gestis Friderici, lib. 2,
cap. 20. Guntherus, in Ligur., lib. 3.]</span>, aggiunse nuovi sproni
alla nobiltà romana per privare della loro
autorità i sommi pontefici. Andava costui
predicando che si dovea rifabbricare il
Campidoglio, rimettere in Roma non solo
il senato, ma anche l'ordine equestre, come
fu al tempo degli antichi Romani; nè
dovere il papa impacciarsi nel governo
temporale, ma contentarsi dello spirituale.
<span class="pagenum" id="Page_681">[681]</span>
Tal piede presero questi velenosi insegnamenti,
figurandosi coloro di voler
vedere di nuovo Roma padrona del mondo,
che l'inferocito popolo si diede ad atterrare
i magnifici palazzi e le torri non
solamente di que' nobili che abborrivano
questa sacrilega novità, ma anche de' cardinali,
alcuni de' quali inoltre riportarono
delle ferite dalla matta plebe che non
conosce nei suoi trasporti misura. Abolirono
inoltre i Romani <span class="fnote">[Otto Frisingensis, in Chron., lib. 7, cap. 31.]</span> la dignità del
prefetto di Roma; obbligarono tutti i
nobili cittadini a giurar suggezione al loro
patrizio <i>Giordano</i>, figliuolo di Pier
Leone, ed incastellarono, cioè ridussero
in fortezza la basilica vaticana, con far
poscia delle avanie, e dar anche delle ferite
ai pellegrini che per divozione colà
concorrevano. Il pontefice Eugenio, dopo
aver colla pazienza e colle buone tentato
invano di frenar la disubbidienza de' Romani,
venne alle brusche, con fulminare
la scomunica contra di Giordano dichiarato
patrizio. Adoperò ancora gli altri
rimedii efficaci della forza temporale per
metterli in dovere, avendo congiunte le
sue armi con quelle del popolo di Tivoli.
Non finì dunque l'anno che furono astretti
i Romani ad una concordia, per cui si
contentò il papa che sussistesse il senato,
come era in uso in tanti secoli addietro,
ma con obbligare i Romani ad abolire il
patrizio, a rimettere la dignità del prefetto
di Roma, e a prestare l'ubbidienza
dovuta ai pontefici, padroni legittimi di
Roma. Ciò fatto, da Viterbo se ne tornò
a Roma verso il Natale del Signore con
immenso giubilo di quel popolo e clero <span class="fnote">[Card. de Aragon., in Vit. Eugenii III, P. I,
tom. 3 Rer. Italic.]</span>,
che gli fece un solenne incontro,
cantando il <i>Benedictus, qui venit in nomine
Domini</i>: il che può farci maraviglia,
per quel che s'è prima veduto. Andato
egli al palazzo lateranense, celebrò dipoi
con magnifica solennità e quiete di
tutti la festa del Natale. Applicossi parimente
in quest'anno il buon pontefice a
<span class="pagenum" id="Page_682">[682]</span>
rimettere la pace fra i Pisani e i Lucchesi:
al qual fine fece venire in Italia <i>Pietro
abbate</i> di Clugnì, personaggio di gran
credito, siccome costa da una lettera di
esso abbate citata all'anno precedente.
Ma qual effetto producesse un tal negozio,
resta a noi ignoto.
</p>

<hr />
</div>

<div class="chapter">
<h2 class="hidden" id="MCXLVI">MCXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Eugenio</span> III papa 2.</td>
  </tr>
  <tr>
    <td><span class="smcap">Corrado</span> III re di Germania e d'Italia 9.</td>
  </tr>
</table>

<p>
Poca quiete trovò in Roma il pontefice
<i>Eugenio</i>. Troppo erano esacerbati
gli animi del popolo romano contra quello
di Tivoli <span class="fnote">[Otto Frisingensis, lib. 7.]</span>. Accecati da quest'odio,
tuttodì il tormentavano, perchè si smantellasse
la nemica città; nè potendo egli
reggere a tanta petulanza e fastidio, si ritirò
di là dal Tevere, forse in castello
Sant'Angelo, che era tenuto dagli altri
figliuoli di Pier Leone suoi fedeli. L'Anonimo
Casinense <span class="fnote">[Anonymus Casinens., tom. 5 Rer. Ital.]</span> sotto all'anno 1145,
che è, secondo noi, il 1146, non so come,
scrive che papa Eugenio <i>pacem cum Romanis
reformans, muros tiburtinae civitatis
destrui praecepit</i>. A me non si rende
credibile questo fatto, perchè se il pontefice
fosse giunto ad accordar questa pretensione
ai Romani, non avrebbono essi
continuata la guerra ai Tiburtini, nè
papa Eugenio avrebbe abbandonata Roma,
siccome fece nell'anno presente, per
sottrarsi all'indiscretezza e alle violenze
de' Romani. Infatti egli si partì assai disgustato
da Roma. Il troviamo in Sutri
nel dì 25 di aprile <span class="fnote">[Johann, de Ceccano, Chron.]</span>. Per attestato di
altri, se ne andò poscia a Viterbo, poscia
a Siena, e, secondo le Croniche accennate
dal Tronci <span class="fnote">[Tronci, Memor. Istor. di Pisa.]</span>, di là venne alla sua patria
Pisa. Dall'Anonimo Casinense sappiamo <span class="fnote">[Anonymus Casinensis, tom. 5 Rer. Ital.]</span>
 che egli si portò anche a Lucca,
probabilmente per istabilir, se potea, la
<span class="pagenum" id="Page_683">[683]</span>
pace fra quelle due repubbliche. Valicato
poi l'Apennino, se è vero ciò che scrive
il Sigonio, passò alla città di Brescia, dove
diede una bolla <i>X kalendas septembris</i>,
in cui scrive al popolo di Bologna di avere
intimato ai Reggiani e Parmigiani di
non porgere aiuto ai Modenesi contra la
badia di Nonantola: e perchè non aveano
ubbidito, col consentimento de' cardinali,
del patriarca d'Aquileia e di molti vescovi,
avea privato le loro città della dignità
episcopale. Temo io che questa bolla
appartenga agli anni posteriori. Dalle
Croniche di Piacenza abbiamo ch'egli fu
in quella città, e di là s'inviò alla volta
di Francia. Non si può ben accertare se
vivente papa Lucio II, oppur sotto il presente
papa Eugenio III, i nuovi senatori
di Roma scrivessero al <i>re Corrado</i>, appellato
<i>re de' Romani</i>, una lettera a noi
conservata da Ottone da Frisinga <span class="fnote">[Otto Frising., de Gestis Friderici, lib. 1,
cap. 28.]</span>. Gli
significavano di avere ristabilito il senato,
come era a' tempi di Costantino e di Giustiniano;
di essere a lui fedeli, e di faticare
indefessamente coll'unica mira di
esaltare la di lui dignità e persona, nulla
più desiderando che la venuta di lui a
prendere la corona imperiale. L'avvisavano
che i Frangipani e i figliuoli di Pier
Leone (eccetto che il loro fratello Giordano)
e Tolomeo con altri erano dichiarati
in favore del papa, e tenevano castello
Sant'Angelo per impedire la coronazion
d'esso Corrado, ma che essi rifabbricavano
e fortificavano Ponte Molle in
di lui servigio. Aggiunsero che il papa e
il re di Sicilia tenevano ad una, andando
d'accordo in non volere Corrado in Italia,
e molto meno in Roma; ed è ben probabile
che Ruggieri anche da questa parte
s'ingegnasse di contrariare alla venuta di
Corrado, le cui armi poteano rinnovar
la scena disgustosa dell'imperadore Lottario.
Scriveano essi Romani, oltre a ciò,
essere seguita concordia fra il papa e lo
stesso Ruggieri (ciò sembra indicare lo
accordo fatto da papa Lucio II nell'anno
<span class="pagenum" id="Page_684">[684]</span>
1144), per cui il pontefice avea conceduto
a Ruggieri <i>virgam et annulum, dalmaticam
et mitram atque sandalia, et ne
ullum mittat in terram suam legatum, nisi
quem Siculus petierit</i>: il che viene interpretato
dai Siciliani per un indizio della
decantata lor monarchia. <i>Et Siculus dedit
ei multam pecuniam pro detrimento vestro,
et romani imperii.</i> Ma il re Corrado
niun conto fece di tale rappresentanza,
assai informato del sistema delle cose e
del buon cuore del papa; anzi venuti a lui
due legati pontificii, l'uno de' quali era <i>Guido</i>
Pisano cardinale e cancelliere della santa
romana Chiesa, per la rinnovazion degli
antichi privilegii, con tutto onore gli
accettò, e concedè quanto chiedevano. Si
trova nell'anno 1147 cancelliere d'essa
romana Chiesa Guido cardinale; ma non
so dire se sia lo stesso. Abbiamo dalla
Cronica di Fossa Nuova <span class="fnote">[Johann. de Ceccano, tom. 1 Ital. Sacr.]</span> sotto questo
anno che <i>Romani venerunt super Tiburim,
et multos ex eis decollaverunt</i>. Anche i
Genovesi <span class="fnote">[Caffari, Annal. Genuens., lib. 1.]</span> fecero pruova del lor valore
contro de' Saraceni dominanti in Minorica,
e corsari di professione. Armarono
ventidue galee, e molte altre navi con assai
macchine militari e castelli di legname.
Generale di questa flotta fu lo stesso
Caffaro, che diede principio agli Annali
di Genova. Sbarcati nell'isola Minorica
fanti e cavalli, diedero il guasto al paese,
fecero molti prigioni, presero la città, e
la distrussero, ma dopo averne cavato un
ricco bottino. Di là passarono ad Almeria,
città marittima della Spagna nel regno
di Granata, e postole l'assedio, cominciarono
a flagellarla con petriere, gatti,
ed altre macchine usate in questi tempi.
Veggendosi in mal punto quegl'infedeli,
fecero istanza per tregua o pace. Fu per
la tregua accordato che pagassero cento
tredici mila marabotini, e ne pagarono
venticinque mila in quella notte. Stando i
Genovesi a vedere e numerare il danaro,
ebbe agio il re d'Almeria di salvarsi in due
galee col resto della somma accordata.
<span class="pagenum" id="Page_685">[685]</span>
Creò il popolo d'Almeria la seguente
mattina un altro re, che ratificò la promessa
antecedente; ma perchè non la
mantenne nel tempo prescritto, i Genovesi
fecero quanto di male poterono al di fuori
della città, ed accostandosi il verno,
se ne tornarono con trionfo in patria.
</p>

<p>
Non potea star quieto in questi tempi
<i>Ruggieri re</i> di Sicilia, principe agitato
dallo spirito de' conquistatori. Giacchè
non potea stendersi dalla parte di Roma,
per non disgustare il papa; nè verso la
marca d'Ancona, per non tirarsi addosso
lo sdegno del re <i>Corrado</i>, determinò
di portar la guerra addosso ai Mori di
Africa. Pertanto con possente flotta
sbarcò su quelle coste, assalì la città di
Tripoli, nido di corsari; e tuttochè la
trovasse forte per sito, per buone mura
e torri, pure, dopo aver presa l'isola
delle Gerbe, a forza d'armi s'insignorì
di quella città, con trucidar quanti v'erano
alla difesa, e condurre le lor donne
schiave in Sicilia. Il padre Pagi <span class="fnote">[Pagius, in Critic. Baron. ad hunc annum.]</span> riferisce
questo fatto all'anno presente. Secondo
Roberto dal Monte <span class="fnote">[Robert. de Monte, Chron.]</span>, ed anche
per attestato dell'Anonimo Casinense <span class="fnote">[Anonymus Casin., tom. 5 Rer. Ital.]</span>,
tal conquista si dovrebbe attribuire all'anno
precedente 1145. Altri poi ne
parlano all'anno 1147, come ha Noveiro
scrittore arabo, citato da esso Pagi;
e questa è forse la più verisimil opinione.
Veramente per la cronologia della Sicilia
in questi tempi a noi mancano lumi
sicuri. Pensa il suddetto Pagi che appartenga
all'anno 1148 la guerra del re
Ruggieri contra di <i>Manuello imperador</i>
de' Greci, e a quell'anno veramente ne
parla Roberto dal Monte <span class="fnote">[Robert. de Monte, Append. ad Sigebert.]</span>. Ma non è
sicura la cronologia di quell'autore.
Mette egli nello stesso anno 1148 la
presa d'Almeria in Ispagna, e le conquiste
fatte da esso re Ruggieri nelle
coste d'Africa; e pur vedremo che tali
avventure son da riferire all'anno seguente
<span class="pagenum" id="Page_686">[686]</span>
1147. Nè potendosi credere che
Ruggieri in uno stesso anno guerreggiasse
contro i Greci e contro i Mori d'Africa,
m'induco io a credere che in questo
anno egli ostilmente entrasse nel dominio
greco. Con tale opinione meglio si
accorda Ottone Frisingense, che narra
dipoi fatti accaduti nell'anno 1147. Una
Cronica del monistero della Cava <span class="fnote">[Chron. Cavense, tom. 7 Rer. Ital.]</span>
mette essa guerra contro i Greci sotto
lo stesso anno 1147; ma quivi ancora
sono scorretti i numeri per colpa de' copisti,
e si conosce che l'autore avrà
scritto 1146, perchè, dopo aver narrata
l'assunzione di papa Eugenio nel 1145,
racconta al seguente anno la guerra della
Grecia. Il motivo d'essa fu che passava
da lungo tempo nemicizia fra gli Augusti
greci e il re Ruggieri, pretendendo sempre
gl'imperadori d'Oriente che i Normanni
indebitamente ritenessero in lor potere
la Sicilia, ed ingiustamente avessero tolto
all'imperio greco molte città di Puglia
e Calabria. Tentò <i>Giovanni Comneno</i> imperadore,
padre di <i>Manuello</i>, di far lega
contra di Ruggieri col <i>re Corrado</i>, siccome
abbiamo da Ottone Frisingense <span class="fnote">[Otto Frisingens. lib. 1, cap. 23 de Gestis
Federici I.]</span>.
<i>Pietro Polano</i> doge di Venezia ne era
mediatore, e venne anche per questo
un'ambasceria de' Greci in Germania.
Ruggieri, per quanto scrive Roberto del
Monte, mandò anch'egli i suoi ambasciatori
a Costantinopoli per ottener la pace;
ma questi furono messi in prigione ad onta
del diritto delle genti. Da tale affronto
irritato forte il re Ruggieri, spedì, a mio
credere, nell'anno presente una poderosa
flotta nella Dalmazia e nell'Epiro,
comandata da valorosi capitani. Sbarcarono
essi in Corfù, e con astuzia s'impadronirono
di quella città e di tutta
l'isola. Lasciato ivi un buon presidio, e
continuato il viaggio, saccheggiarono dipoi
la Cefalonia, Corinto, Tebe, Atene,
Negroponte, ed altri paesi del greco
<span class="pagenum" id="Page_687">[687]</span>
imperio <span class="fnote">[Dandulus, in Chron., tom. 12 Rer. Ital.]</span>. Non si può dire l'immensità
della preda d'oro, d'argento e di
vesti preziose che ne asportarono i vincitori
Normanni. Alcune migliaia di Greci,
nobili e plebei, donne e fanciulli, ed
anche Giudei, furono condotti prigioni in
Sicilia, e servirono a popolar molti luoghi
che scarseggiavano di gente. Soprattutto
notabil fu l'accortezza politica del
re Ruggieri, il quale fece prendere tutti
quanti gli artefici che lavoravano in
quelle parti drapperie di seta, e li fece
trasportare a Palermo. Prima non si
lavoravano se non in Grecia e in Ispagna
gli sciamiti e le stoffe di varii colori
di seta, con oro ancora tessute. Costavano
un occhio a chi degl'Italiani ne
voleva. Da lì innanzi fu introdotta in Sicilia
questa bell'arte, che poi col tempo
si diffuse per altre parti della nostra
Europa, e rendè men caro il prezzo di
sì fatte tele. Ugone Falcando <span class="fnote">[Hugo Falcandus, de calamit. Sicul., tom. 7
Rer. Ital.]</span>, scrittore
di questo secolo, ne fa una vaga descrizione,
come di cosa rara, nel principio
dell'opera sua. E tale fu il guadagno
che riportarono i Greci dalla nemicizia
col re Ruggieri. Trovavansi in cattiva
positura gli affari di Terra Santa in questi
tempi, massimamente dappoichè gli
infedeli aveano tolto a' Cristiani la nobil
città di Edessa in Soria. Ora per la zelante
eloquenza di <i>san Bernardo</i> nell'anno
presente <i>Lodovico VII</i> re di Francia e
<i>Corrado III</i> re di Germania presero la
croce, e si obbligarono di marciare nell'anno
seguente con grandi forze, e coll'accompagnamento
di copiosa nobilità
in Levante, a militare contra de' nemici
del nome cristiano.
</p>

<p>
<span class="pagenum" id="Page_688">[688]</span>
</p>

<hr />
</div>

<div class="chapter">
<h2 class="hidden" id="MCXLVII">MCXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Eugenio</span> III papa 3.</td>
  </tr>
  <tr>
    <td><span class="smcap">Corrado</span> III re di Germania e d'Italia 10.</td>
  </tr>
</table>

<p>
In quest'anno, principalmente per
promuovere l'affare importante della
crociata, passò in Francia il buon <i>papa
Eugenio</i> <span class="fnote">[Anonymus Casin., tom. 5 Rer. Ital.]</span>. Fu ad incontrarlo il <i>re Lodovico</i>
VII a Dijon, e insieme poi celebrarono
la santa Pasqua in Parigi. Dopo
la Pentecoste esso re andò a prendere
alla chiesa di san Dionigi, secondo i riti
d'allora, il bordone e la scarsella da
pellegrino <span class="fnote">[Sugerius, in Vita Ludovici.]</span>, e la bandiera appellata
Orofiamma, e si mosse con gran comitiva
di prelati e baroni, e col suo esercito
andò ad imbarcarsi per passare in Oriente.
Fra gli altri seco condusse <span class="fnote">[Otto Frisingensis, in Chron, lib. 1, cap. 44
de Gestis Frider.]</span> <i>de
Italia Amedeum taurinensem fratremque
ejus Guilielmum marchionem de Monte
Ferrato avunculos suos</i>. Come fossero
fratelli questi due principi, quando si sa
che la real casa di Savoia era ben diversa
da quella de' marchesi di Monferrato,
non si comprende. Probabile è ciò
che il Guichenone <span class="fnote">[Guichenon, Histoire de la Maison de Savoye,
tom. 1.]</span> immaginò, cioè
che fossero fratelli uterini. Sarebbe da
desiderare che ci fossero rimaste in maggior
copia antiche memorie o notizie di
questi tempi, per meglio intendere quali
Stati possedessero, e quai personaggi
avessero quelle due nobilissime famiglie.
E per conto del suddetto <i>Guglielmo marchese</i>
di Monferrato, non voglio tacere
ch'egli ebbe per moglie una sorella del
re Corrado, attestandolo Sicardo vescovo
di Cremona <span class="fnote">[Sicard., Chron., tom. 7 Rer. Ital.]</span>, che fiorì sul fine di questo
secolo, là dove, parlando del medesimo
Corrado, scrive: <i>Cujus soror marchioni
Guilielmo de Monte-Ferrato, nomine
Julitta, fuit matrimonio copulata, ex qua
<span class="pagenum" id="Page_689">[689]</span>
quinque filios genuit eximiis meritis, hac
serie describendos, scilicet Guilielmum,
Conradum, Bonifacium, Fredericum, et
Raynerium, quorum diversa fuere dona
fortunæ.</i> Questa pare la prima volta che
i marchesi di Monferrato portarono le
loro armi in Oriente per la fede di Gesù
Cristo, dove poi si acquistarono tanta
gloria e possanza, siccome andremo vedendo.
Poco prima il re Corrado s'era
messo in arnese per marciare anch'egli
in Oriente <span class="fnote">[Otto Frisingens., lib. 1.]</span>. Tenne una general dieta
in Francoforte, dove fece dichiarare re
il fanciullo <i>Arrigo</i> suo figliuolo. Colà
comparve il giovane <i>Arrigo Leone</i> guelfo-estense,
duca di Sassonia, con fare istanza
d'essere reintegrato nel ducato della
Baviera, tolto a suo padre e dato ad
Arrigo figliuolo di Leopoldo, con pretenderlo
a sè dovuto per diritto di eredità.
Con sì buone parole trattò di questo affare
il re, che indusse il giovanetto principe
a sospendere questo interesse sino
al suo ritorno da Terra Santa. Adunque
dopo l'Ascensione il re Corrado imprese
il viaggio d'Oriente con un immenso esercito.
Andarono specialmente in compagnia
di lui il suddetto <i>Arrigo</i> duca
di Baviera, <i>Ottone</i> vescovo di Frisinga,
fratello uterino del medesimo re Corrado,
e storico nobilissimo di questi tempi,
e <i>Federigo</i> iuniore suo nipote, che fu poi
imperadore. Suo padre <i>Federigo duca</i> di
Suevia, non avendo che questo figliuolo,
per troppo affanno di vederlo condotto
via, da lì a non molto diede fine a' suoi
giorni. Pacificatosi ancora il <i>duca Guelfo</i>,
zio paterno del duca di Sassonia, col re
Corrado, e presa la croce, andò anch'egli
in questa sacra spedizione. Arrivò il re
Corrado col suo innumerabil esercito a
Costantinopoli, dove <i>Manuello Comneno</i>,
che aveva per moglie una sorella della
regina <i>Geltruda</i>, e però suo cognato, gli
usò di molte finezze e fece dei gran regali.
Ma a chi non è nota la fede de' Greci?
Promise assaissimo quell'imperadore, e
massimamente dei viveri, ma nulla
<span class="pagenum" id="Page_690">[690]</span>
attenne <span class="fnote">[Romualdus Salernit., in Chron., lib. 1.]</span>. Anzi, dacchè quel terribil nuvolo
di crociati fu passato oltre allo Stretto,
niuna furberia lasciò intentata per
farli perire, mantenendo anche intelligenza
coi Turchi. Io non mi fermerò punto
nel racconto di queste infelici avventure,
perchè nulla spettanti alla storia d'Italia,
e lascerò che i lettori consultino sopra
ciò gli scrittori della guerra santa. Felice
all'incontro fu un'altra crociata di Franzesi
e Spagnuoli contra de' Saraceni di
Spagna, fatta in quest'anno. Vi accorsero
dall'Italia i Pisani, ma principalmente i
Genovesi <span class="fnote">[Caffari, Annal. Genuens., lib. 1.]</span> con una poderosissima flotta.
Capitatane in quelle parti anche
un'altra che andava in Terra Santa, diede
mano a far quelle conquiste. Presero
Lisbona, Baeza ed altre città. La mira di
quella sacra lega soprattutto era la città
di Almeria, perchè infame ricettacolo di
corsari. Se crediamo agli Annali di Genova,
è dovuta al popolo genovese la gloria
dell'espugnazione di quella città, nel
cui castello rifugiatisi venti mila Saraceni,
si riscattarono a forza d'oro. Ma gli
storici spagnuoli <span class="fnote">[Sandoval., in Vita Alphonsi VII.]</span> ci assicurano che a
quell'impresa intervennero anche <i>Alfonso
re</i> di Spagna, il re di Navarra, ed
altri popoli di quelle contrade e di Francia.
Ottone Frisingense scrive che Almeria
e Lisbona erano città <i>in sericorum
pannorum opificio praenobilissimæ</i>. In
quest'anno ancora il re di Sicilia <i>Ruggieri</i>
portò di nuovo la guerra in Africa
contra de' Mori. Abbiamo detto che nell'anno
precedente egli conquistò Tripoli.
Forse in quest'anno ciò avvenne. Nel
quale certamente pare ch'egli, continuando
le conquiste, come scrive Noveiro
storico arabo citato dal padre Pagi <span class="fnote">[Pagius, ad Annal. Baronii.]</span>, si
impadronì di Mahadia, chiamata Africa
dall'Anonimo Casinense <span class="fnote">[Anonymus Casinensis, in Chron. Hugo
Falcandus, Hist.]</span>, di Safaco, di
Capsia e d'altre terre in quella costa di
Barberia, con renderle tributarie alla sua
<span class="pagenum" id="Page_691">[691]</span>
corona. Secondo le croniche di Bologna,
in quest'anno <span class="fnote">[Matth. de Griffonibus, tom. 18 Rer. Ital.]</span> quella città patì un fierissimo
incendio nella settimana santa.
Sì nel secolo precedente che nel presente
s'ode la medesima disavventura di altre
città, specialmente nella Lombardia; segno
che molte doveano essere le case con
tetto coperto di <i>scindule</i>, cioè di assicelle
di legno, usate molto una volta, e facili a
comunicar l'una all'altra il fuoco, oltre
ad altre case coperte di paglia, siccome
ho dimostrato nelle Antichità italiane.
</p>

<hr />
</div>

<div class="chapter">
<h2 class="hidden" id="MCXLVIII">MCXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLVIII</span>. Indiz. <span class="smcap lowercase">XI</span>.</td>
  </tr>
  <tr>
    <td><span class="smcap">Innocenzo</span> III papa 4.</td>
  </tr>
  <tr>
    <td><span class="smcap">Corrado</span> III re di Germania e d'Italia 11.</td>
  </tr>
</table>

<p>
Nella quaresima di quest'anno tenne
papa <i>Eugenio</i> un gran concilio nella città
di Rems <span class="fnote">[Robert. de Monte. Otto Frisingens et alii.]</span>, dove furono pubblicati molti
canoni spettanti alla disciplina ecclesiastica,
e fu chiamata all'esame la dottrina
di <i>Guiberto vescovo</i> di Poitiers. Dopo il
concilio andò il pontefice a visitar le insigni
badie di Cisterzio e di Chiaravalle, e
poscia s'inviò di ritorno in Italia. Si
truova egli nel dì 7 di luglio in Cremona,
dove confermò i privilegii della badia di
Tolla, e nel dì 15 di luglio in Brescia,
secondochè si ricava da altra sua bolla <span class="fnote">[Campi, Istoria di Piacenza, tom. 1.]</span>
e da una sua lettera scritta al clero romano <span class="fnote">[Baron., Annal. ad hunc annum.]</span>.
Girolamo Rossi <span class="fnote">[Rubeus, Hist. Ravenn., lib. 5.]</span> rapporta
un suo breve, dato in Pisa nel dì 10 di
novembre <i>Indictione XII, Incarnationis
dominicæ MCXLIX, pontificatus domini
Eugenii papæ III, anno quarto</i>. Qui è
l'anno pisano e la nuova Indizione cominciata
nel settembre. Però appartenendo
quel documento all'anno presente,
in cui correva l'anno quarto del suo
pontificato, vegniamo in cognizione che
esso papa visitò nel viaggio la sua patria
Pisa. Un'altra simile bolla da lui data nella
<span class="pagenum" id="Page_692">[692]</span>
stessa città di Pisa <i>XIIII kalendas decembris,
Indictione XII, Incarnationis dominicae
anno MCXLVIII</i>, ho io pubblicato <span class="fnote">[Antiquit. Italic., Dissert. LXX.]</span>.
Ma dovrebbe essere lo stesso anno in tutte
e due. Nella di lui vita <span class="fnote">[Cardin. de Aragon., in Vita Eugenii III.]</span> altro non si legge
se non che, terminato il concilio, <i>ad
urbem suam, et commissum sibi populum,
ductore Domino, incolumis remeavit</i>. Ma
o non entrò, oppure non si fermò in
Roma. L'Anonimo Casinense <span class="fnote">[Anonymus Cassinens., tom. 5 Rer. Ital.]</span> scrive
ch'egli venne a Viterbo. E da Romoaldo
Salernitano abbiamo che il suo soggiorno
fu in Tuscolo ossia Tusculano. Erano
tuttavia sconcertati gli affari fra lui e il
popolo romano. Intanto dopo la perdita
d'innumerabil gente il <i>re Corrado</i> imbarcatosi
arrivò nella settimana di Pasqua
a Tolemaide, appellata allora Acon. Altri
de' suoi pervennero a Tiro e Sidone <span class="fnote">[Otto Frisingensis, de Gest. Friderici I,
lib. 7, cap. 58.]</span>.
E <i>Lodovico re</i> di Francia anch'egli, dopo
avere perduta buona parte de' suoi, verso
la metà di quaresima giunse ad Antiochia.
Unitisi questi due principi fra le città
di Tiro e di Tolemaide, per tre dì assediarono
Damasco, ed aveano presa la prima
cinta delle mura; ma per frode de' principi
cristiani d'Oriente, ossia de' Templari
ed Ospitalieri, convenne ritirarsene <span class="fnote">[Bernard. Thesaur., Chron. cap. 26, tom. 7
Rer. Ital.]</span>. Fu
anche risoluto l'assedio di Ascalona, e
vi stettero sotto parecchi giorni: senza
frutto nondimeno, perchè la città era fortissima,
ed entro stava il miglior nerbo
de' Saraceni, nè mai vennero le milizie
promesse da Gerusalemme. Però, dopo
avere i due monarchi infelicemente gittato
tempo, danaro e gente, senza alcun
profitto della cristianità d'Oriente, troppo
discorde, troppo data all'interesse e ai
piaceri, ad altro non più pensarono che
a ritornarsene alle loro contrade. In
questa spedizione caduto infermo <i>Amedeo
conte</i> di Morienna, terzo di questo nome
presso gli storici della real casa di Savoia,
<span class="pagenum" id="Page_693">[693]</span>
finì di vivere nell'isola di Cipro. Il Guichenon <span class="fnote">[Guichenon, Histoire de la Maison de Savoye,
tom. 1.]</span>
colla sua solita franchezza
rapporta la di lui morte all'anno seguente;
ma che questa avvenisse piuttosto nel
presente, si raccoglie da Bernardo di Guidone,
là dove scrive <span class="fnote">[Bernard. Guidonis, P. I, tom. 3 Rer. Ital.,
in Vita Eugenii III.]</span>: <i>Amedeus comes
Marianensis</i> (cioè <i>Maurianensis</i>) <i>in Cypro
insula obiit</i>, con raccontare dipoi gli assedii
di Damasco e d'Ascalona, certamente
succeduti in quest'anno. Ad Amedeo
succedette nel dominio <i>Umberto III</i> di lui
figliuolo. In quest'anno da <i>Raimondo conte</i>
di Barcellona tolta fu ai Mori di Spagna
l'importante città di Tortosa; e quantunque
sia qui mancante la storia di Caffaro
genovese, pure altronde si sa che i Genovesi
ebbero mano in quella conquista, e
ne riportarono per ricompensa il dominio
della terza parte di quella città, oppure
il terzo della preda. Per quanto
s'ha dagli antichi Annali di Modena <span class="fnote">[Annales Veteres Mutin., tom. 9 Rer. Ital.]</span>,
nel primo giorno di luglio <i>tota civitas Mutinae
casu combusta fuit</i>.
</p>

<hr />
</div>

<div class="chapter">
<h2 class="hidden" id="MCXLIX">MCXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXLIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Eugenio</span> III papa 5.</td>
  </tr>
  <tr>
    <td><span class="smcap">Corrado</span> III re di Germania e d'Italia 12.</td>
  </tr>
</table>

<p>
Durando tuttavia le controversie dei
Romani con <i>papa Eugenio</i>, questi colla
forza cercò di metterli in dovere. Roberto
del Monte scrive sotto il presente anno,
che <span class="fnote">[Robertus de Monte, Append. ad Sigebert.]</span> <i>papa Eugenius in Italiam regressus,
cum Romanis vario eventu confligit</i>. Per
attestato di Romoaldo Salernitano <span class="fnote">[Rumualdus Salernit., Chron. tom. 7 Rer.
Ital.]</span>, non
mancò il <i>re Ruggieri</i>, dacchè ebbe inteso
l'arrivo d'esso papa nelle vicinanze di Roma,
di spedirgli i suoi ambasciatori per
attestargli il suo ossequio ed offerirgli aiuto.
Aveva già questo pontefice fatta buona
massa di combattenti, e guerreggiava contro
<span class="pagenum" id="Page_694">[694]</span>
i disubbidienti romani. Accettò volentieri
il pontefice l'esibizione del re, che
non tardò ad inviargli un corpo di soldatesche.
Ciò che seguisse in tal guerra le
storie che abbiamo nol dicono; se non
che l'Anonimo Casinense scrive <span class="fnote">[Anonym. Casinens., tom. 5 Rer. Ital.]</span>, che
<i>Eugenius papa Tusculanum ingressus,
fultus auxilio Rogerii regis, Romanos
sibi rebelles expugnat</i>. Intanto i due re
<i>Corrado</i> e <i>Lodovico</i> si misero in viaggio
per tornare dalla Terra Santa alle lor
case, portando con esso loro nulla di gloria
e molto di rammarico. Fu anche un
gran dire fra i popoli cristiani dell'infelicità
di questa spedizione, perchè tanta
gente s'era mossa di Francia, Germania,
Inghilterra, e altri paesi, che pareano
bastanti a subissar tutti gli infedeli di
Oriente. Specialmente addosso a <i>san Bernardo</i>
si scatenarono le lingue maldicenti
del popolo, quasichè egli avesse temerariamente
mandate al macello tante migliaia
di persone, e si fosse ingannato
nelle sue predizioni, con aver promesso
vittorie, che poi si convertirono in soli
pianti. Non potè contenersi il santo abbate
dal fare una savia apologia del suo operato,
e la fece ancora per lui Ottone vescovo
di Frisinga. Imbarcatosi il re Corrado,
arrivò ne' confini dell'Acaia, e della
Tessaglia, dove si trovava l'imperador
<i>Manuello</i> suo cognato, che cortesemente
l'accolse <span class="fnote">[Otto Frisingens., lib. 1, cap. 59. de Gestis
Friderici I.]</span>. I patimenti in addietro
fatti, e l'affanno ch'egli seco portava, il
fecero cadere gravemente infermo, e gli
convenne per forza prendere ivi riposo
per qualche tempo. Spedì intanto innanzi
<i>Federigo</i> iuniore, nipote suo, acciocchè
vegliasse alla quiete dell'imperio, giacchè
abbiamo dall'Urspergense, che il duca
<i>Guelfo</i> per la Calabria e Puglia ritornato
in Germania <span class="fnote">[Abbas Urspergens., in Chronico.]</span>, stette poco a ricominciar
la guerra contro la Baviera. Nel suo passaggio
per la Sicilia aveva egli ricevuto,
non solo grandi finezze dal re Ruggieri,
<span class="pagenum" id="Page_695">[695]</span>
ma anche delle grosse somme d'oro, acciocchè
mantenendo il fuoco della guerra
in Germania, non restasse tempo nè voglia
al re Corrado di venire in Italia,
siccome egli infatti meditava e dovea
anche averne concertata l'esecuzione
coll'imperador de' Greci. Venne poscia
Corrado, ristabilito che fu in salute, per
l'Adriatico a Pola e ad Aquileia, e di là
passò in Germania.
</p>

<p>
Il motivo appunto per cui si trovava
in Acaia l'augusto Comneno, era per
vendicarsi del re Ruggieri che gli avea
occupata l'isola di Corfù, e dato il sacco
a tante altre città e luoghi del suo dominio.
Aveva egli, per testimonianza di Niceta
Coniate <span class="fnote">[Niceta Chonial., Hist. lib. 7.]</span>, fatto venir dall'Asia e
da altri luoghi quante legioni aveva, ordinate
nuove leve di soldati, allestite le vecchie
navi, e fabbricatone gran numero di
nuove, dimanierachè compose una formidabil
armata di circa mille legni, con
isperanza, non solo di far vendetta, ma di
riacquistar anche la Sicilia, Calabria e Puglia.
Chiamò inoltre i Veneziani in aiuto
suo, con accordar loro una bolla d'oro
e privilegii maggiori che quei del tempo
addietro <span class="fnote">[Dandul., in Chron., tom. 12 Rer. Ital.]</span>. Era allora doge di Venezia
<i>Pietro Polano</i>, e questi in persona con
quanto sforzo potè di gente e di navi
andò a congiungersi colla flotta imperiale.
Passò dunque con sì potente apparato
di guerra lo stesso Manuello Comneno
augusto in persona all'isola di Corfù, e
vigorosamente intraprese l'assedio di
quella città, dove si trovava un gagliardo
presidio del re Ruggieri, a cui non mancava
coraggio e voglia di difendersi. Accadde
che in questi tempi <i>Lodovico re</i> di
Francia sciolse le vele da Terra Santa per
ritornarsene al suo regno. Erano indrizzate
le prore verso la Sicilia, ma portò
la disgrazia, che abbattutosi in parte della
flotta greca, la quale andava scorrendo
quei mari, fu fatto prigione. Parve questa
ai condottieri d'essa flotta una bella preda
da ricavarne una grossa ranzone, e
<span class="pagenum" id="Page_696">[696]</span>
già erano in viaggio per condurre e presentare
l'infelice re al loro imperadore.
Aveva il re Ruggieri messo in mare sessanta
galee ben armate, con ordine di
scorrere contra de' suoi nemici. Ne era
ammiraglio Giorgio, appellato da altri
Gregorio, il quale non ardì di andare a
cimentarsi colla troppo superiore armata
de' Greci, assediante Corfù, ma veleggiò
alla volta di Costantinopoli, dove
attaccò il fuoco a que' borghi, gittò saette
(non già <i>aureas</i>, come ha Roberto del
Monte <span class="fnote">[Robertus de Monte. Bernardus Guidonis, et
alii.]</span>, ma <i>igneas</i>, come scrive il Dandolo)
contra del palazzo imperiale, ed,
entrato per forza ne' giardini d'esso palazzo,
per trofeo ne portò via le frutta.
Ora avvenne, che tornando indietro quella
flotta siciliana, s'incontrò nel convoglio
greco che menava prigioniere il re di
Francia Lodovico. Venne alle mani coi
Greci, li ruppe, ed ebbe la sorte di rimettere
in libertà quel re, per le cui generose
preghiere l'ammiraglio siciliano s'indusse
a rilasciar dalla prigionia molti Greci
presi in tal congiuntura. Che gli storici
moderni della Francia vogliano dissimular
questa avventura di un loro re, può
passare; ma che si mettano a negarla,
non ne so veder sufficiente ragione,
quando abbiamo storici antichi bastevoli
ad assicurarcene. Fu condotto sano e
salvo il re franzese forse a Palermo, come
vuole Bernardo Tesoriere <span class="fnote">[Bernard. Thesaurarius, in Chron. Anonymus
Casinensis, in Chronic.]</span>, ma
certamente in Calabria nella città di Potenza,
dove si trovava il re Ruggieri. Non
lasciò indietro il re siciliano finezza alcuna,
per attestare al monarca franzese
la sua benevolenza e il suo ossequio. Gli
fece molti regali, e onorevolmente il fece
condurre e scortare per tutti i suoi
Stati. Nel dì 5 d'ottobre arrivò il re
Lodovico al monistero di Monte Casino,
ricevuto con grande onore da que' monaci,
e vi si fermò per tre dì. Continuato
poscia il viaggio, trovò papa Eugenio in
<span class="pagenum" id="Page_697">[697]</span>
Tuscolo, il quale, secondochè attesta Romoaldo
Salernitano <span class="fnote">[Romualdus Salernit., in Chron. tom. 7 Rer.
Ital.]</span>, ricordevole dei
favori a lui compartiti in Francia da esso
re, <i>eum prout decuit, cum reverentia magna
et honore suscepit, dona multa obtulit
et in pace ad propria redire permisit</i>.
Nè si dee tacere che mentre questo re si
trovava nella terra di Ferentino <span class="fnote">[Johann. de Ceccano, Chron. Fossae novae.]</span>, Gregorio
signor di Fumone, andò per fargli
riverenza. Ma colto nel viaggio da papa
Eugenio, restò spogliato d'esso castello
di Fumone.
</p>

<p>
Con tal vigore intanto il greco Augusto
continuò l'assedio di Corfù <span class="fnote">[Niceta, Histor., lib. 7.]</span>, che
finalmente lo costrinse alla resa, con accordare
ai difensori un'onesta capitolazione.
Ma il governatore della città siciliano,
o perchè maggiormente non si
difese, come forse potea, o per altri motivi,
temendo l'ira del re Ruggieri, si acconciò
coi Greci, nè volle più riveder la
Sicilia. Perchè poscia una fiera tempesta
scompigliò l'armata navale d'essi Greci,
con affondar anche non pochi legni, lo
<i>imperador Manuello</i> non credette più tempo
di tentar l'impresa di Sicilia, massimamente
accostandosi il verno; e però sbarcate
le genti alla Vallona, attese a scaricare
il suo sdegno contro ai popoli della
Servia, che, durante questa guerra, aveano
fatte varie scorrerie ne' paesi del suo
imperio. Tuttavia non finì questa guerra,
senza che la flotta de' Veneziani e dei
Greci venisse alle mani con quella del re
Ruggieri. Ben calda fu la zuffa, e la peggio
toccò ai Siciliani, che lasciarono diciannove
galee in potere de' nemici. Pare
che non s'accordi colle notizie fin qui
addotte la Cronologia di Andrea Dandolo,
mentre egli scrive, che Pietro Polano
doge di Venezia nell'anno diciottesimo,
del suo ducato, cioè nel 1148 dopo aver
messa insieme l'armata per andare
a Corfù infermatosi, dopo aver dato il
comando d'essa flotta a Giovanni suo fratello
<span class="pagenum" id="Page_698">[698]</span>
e a Rinieri suo figliuolo, se ne tornò
a Venezia. Finita l'impresa di Corfù
si restituì quella flotta vittoriosa alla
patria, dove trovò già passato all'altra
vita il doge, in cui luogo fu sustituito
<i>Domenico Morosino</i>, personaggio di gran
bontà e valore, nell'anno stesso 1148.
Certo è che nel presente 1149 succedette
la guerra e ricuperazion di Corfù. Però
converrà intendere che i preparamenti di
tale spedizione si facessero nel precedente
anno, in cui ancora mancò di vita Pietro
Polano, trovato poi morto dai capitani
che tornarono da quella felicissima impresa.
Abbiamo poi da Romoaldo Salernitano,
che, quantunque il re Ruggieri
somministrasse aiuti a papa Eugenio III, e
mandasse più ambasciatori a lui per istabilir
seco una buona pace e concordia,
pure nulla potè ottenere. Dio il visitò ancora
con un altro flagello in quest'anno;
imperocchè per attestato dell'Anonimo
Casinense, la morte gli rapì il primogenito
suo <i>Ruggieri</i>, duca di Puglia, in età di
trent'anni, con infinito cordoglio del re
suo padre e di tutti i suoi popoli. <i>Vir speciosus
et miles strenuus, pius, benignus,
misericors, et a suo populo multum dilectus</i>,
vien chiamato da Romoaldo. Lasciò
questo principe dopo di sè due piccioli
figliuoli, a lui procreati fuori di matrimonio
da una nobil dama, figliuola di Roberto
conte di Lecce, appellati l'uno <i>Tancredi</i>,
che fu poi re di Sicilia, e <i>Guglielmo</i>,
de' quali si parlerà a suo tempo. Di cinque
legittimi figliuoli, che avea dianzi il
re Ruggieri, non restò in vita se non <i>Guglielmo</i>
suo quartogenito. Si può credere
che papa Eugenio non adoperasse in vano
la forza contra de' recalcitranti Romani, al
vedere che seguì fra lui ed essi una concordia
accennata dall'Anonimo Casinense
con queste parole: <i>Eugenius papa pacem</i>
(ossia <i>pactum</i>) <i>cum Romanis reformans,
Romam reversus est.</i> Anche Romoaldo Salernitano
asserisce che questo pontefice,
dopo essere dimorato per qualche tempo in
Tuscolo, si compose coi Romani, da' quali,
non meno che da' senatori tutti, fu con
<span class="pagenum" id="Page_699">[699]</span>
sommo onore qual sovrano accolto. Ma
poca sussistenza ebbe una tal pace. Io
non so se si possa riposare sulla fede di
Girolamo Rossi <span class="fnote">[Rubeus, Histor. Ravenn., lib. 5.]</span>, che a quest'anno
mette la guerra fatta dai Bolognesi e
Faentini alla città d'Imola collegata coi
Ravennati, con impadronirsi di San Cassiano,
e rimettere in piedi il castello appellato
d'Imola. Seguì, secondo quell'autore,
una battaglia fra i popoli di Ravenna
e Forlì dall'un canto, e i Faentini dall'altro
con ispargimento di gran sangue
da ambedue le parti. Ma nulla di ciò parlando
gli Annali di Bologna, più sicuro è
il sospenderne la credenza. Abbiamo bensì
dalle Croniche di Piacenza <span class="fnote">[Annal. Placentini, tom. 16 Rer. Ital.]</span>, Parma
e Cremona, che avendo in quest'anno i
Piacentini assediato il castello di Tabiano,
accorsi i Parmigiani e Cremonesi,
diedero loro una grande sconfitta, di modo
che la maggior parte di essi Piacentini
restò prigioniera. Giovanni da Bazzano
negli Annali di Modena <span class="fnote">[Johan. de Bazano, Annal. Mutin., tom. 1,
Rer. Ital.]</span>, dopo aver
notata la rotta suddetta de' Piacentini,
aggiugne che in quest'anno la terra di
Nonantola fu distrutta dai Modenesi.
</p>

<hr />
</div>

<div class="chapter">
<h2 class="hidden" id="MCL">MCL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCL</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Eugenio</span> III papa 6.</td>
  </tr>
  <tr>
    <td><span class="smcap">Corrado</span> III re di Germania e d'Italia 13.</td>
  </tr>
</table>

<p>
Benchè fosse seguita pace fra <i>papa
Eugenio</i> e i Romani, pure restando assai
torbidi gli animi, nè desistendo il pontefice
dalla voglia di abbattere la novità del
ristabilito senato, fu egli di nuovo forzato
a ritirarsi fuori di Roma, mal contento di
quella nobiltà. Abbiamo, ma non so ben
dir se in quest'anno, dall'Anonimo Casinense <span class="fnote">[Anonymus Casinensis, in Chron.]</span>,
che <i>Eugenius papa urbe egressus,
Campaniae moratus est</i>; e da quello
che poi soggiugne, assai si comprende che
per disgusti egli passò a Terra di Lavoro.
<span class="pagenum" id="Page_700">[700]</span>
Avea <i>san Bernardo</i> inviato ad esso papa
nel precedente anno il primo libro <i>de Consideratione</i>.
Gl'inviò nel presente il secondo,
e poscia i tre altri di quella bellissima
opera. Prima nondimeno ch'egli uscisse
di Roma, venne a visitarlo <i>Pietro</i>, celebre
abbate di Clugnì, il quale attesta in una
lettera scritta a san Bernardo <span class="fnote">[Petrus Cluniacens., lib. 6, Epist. 46.]</span>, d'aver
ricevuto di grandi onori e segni di benevolenza,
non solamente da esso papa, le
cui mirabili e savie maniere va descrivendo,
ma anche dal senato romano, dai
vescovi e dai cardinali. Dacchè il re Ruggieri
vide nell'anno addietro tutta la sua
prole ridotta in un solo rampollo, cioè in
<i>Guglielmo</i>, creato da lui o in questo o in
esso precedente anno, duca di Puglia, per
desiderio d'avere altri figliuoli a maggior
sicurezza del suo regno, avea presa
per moglie <i>Sibilla</i> sorella di <i>Odone II duca</i>
di Borgogna <span class="fnote">[Romualdus Salernitan., in Chron.]</span>; ma questa principessa
tolta fu dalla morte all'anno presente,
senza ch'ella desse alcun frutto del
suo matrimonio. Pensando i Piacentini
alla vendetta, e alla maniera di rifarsi del
danno e della vergogna lor fatta nell'assedio
di Tabiano dai Cremonesi nell'anno
precedente <span class="fnote">[Annal. Cremonens., tom 7 Rer. Ital.]</span>, strinsero oppure confermarono
lega coi Milanesi, con indurli
a mettersi in campagna coll'esercito loro
contra d'essi Cremonesi. Così fece il popolo
di Milano. In questo mentre i Piacentini
voltarono le lor armi e macchine
contra il suddetto castello di Tabiano, del
quale infine s'impadronirono, e tosto lo
spianarono. Ben diverso fu l'esito dell'armata
milanese. Venuta alle mani nel
dì cinque di luglio coll'armata cremonese
a Castelnuovo, fu forzata a voltar le
spalle con perdita di molta gente e cavalli.
Peggio anche le occorse, perchè restò
in mano de' vincitori il carroccio loro.
Era questo allora l'uso delle città più
forti d'Italia di uscire in campagna con
questo carroccio istituito, siccome già dicemmo,
da <i>Eriberto arcivescovo</i> di Milano
<span class="pagenum" id="Page_701">[701]</span>
nel secolo precedente. Nè altro esso
era che un carro tirato da due o tre paia
di buoi ornati di belle gualdrappe. V'era
nel mezzo piantata un'antenna, tenente
in cima la croce, oppure il Crocefisso
colla bandiera sventolante del Comune.
Stava sopra d'essa qualche soldato, e intorno
marciava di guardia il nerbo dei
più robusti e valorosi combattenti. A guisa
dell'Arca del Signore condotta in campo
dagli Ebrei, era menato questo carro. Al
vederlo si rincorava l'esercito. Guai se
cadeva in mano de' nemici: allora tutti a
gambe. Grande impegno era il non perderlo;
grandi maneggi si faceano per ricuperarlo.
Circa questi tempi, per attestato
del Dandolo <span class="fnote">[Dandul., in Chron., tom. 12 Rer. Ital.]</span>, <i>Domenico Morosino</i>
doge di Venezia inviò uno stuolo di cinquanta
galee ben armate sotto il comando
di Domenico suo figliuolo e di Marino
Gradenigo contra la città di Pola ed altre
dell'Istria, che erano divenute alloggio di
corsari, nè più ubbidivano a Venezia.
Riuscì di mettere al dovere quella città,
poi Rovigno, Parenzo, Umago, Emonia
oggidì Città Nuova. Secondo gli Annali
Pisani <span class="fnote">[Annal. Pisani, tom. 6 Rer. Ital.]</span>, in quest'anno seguì battaglia
fra i popoli di Pisa e Lucca, colla totale
disfatta e gran mortalità de' Lucchesi. Ma,
non parlando di questo fatto gli storici
pisani moderni, non paiono sicure tali
notizie; e tanto più che quegli Annali sono
di autore poco esatto. Abbiamo ancora
dalla Cronica di Fossa Nuova <span class="fnote">[Johan. de Ceccano, in Chron. Fossae novae.]</span>, che
<i>papa Eugenio</i> nel mese di ottobre andò
a Ferentino, dove consecrò molti arcivescovi
e vescovi. Anche Romoaldo Salernitano <span class="fnote">[Romualdus Salernitanus, in Chron.]</span>
attesta, che <i>rex Rogerius archiepiscopos
et episcopos terrae suae a
papa Eugenio jussit consecrari</i>. Aggiugne
l'autore di essa Cronica, che la città di
Terracina fu presa nel dì 26 di novembre,
ma senza dire da chi. Senza dubbio
dal papa, a cui in quelle turbolenze s'era
ribellata, o che era stata alienata dai suoi
<span class="pagenum" id="Page_702">[702]</span>
antecessori, come chiaramente attesta
l'autore della sua Vita nella Raccolta del
cardinale d'Aragona <span class="fnote">[Cardinal. de Aragon., in Vit. Eugenii III.]</span>.
</p>

<hr />
</div>

<div class="chapter">
<h2 class="hidden" id="MCLI">MCLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Eugenio</span> III papa 7.</td>
  </tr>
  <tr>
    <td><span class="smcap">Corrado</span> III re di Germania e d'Italia 14.</td>
  </tr>
</table>

<p>
Verisimilmente in quest'anno il <i>re
Ruggieri</i>, voglioso pur di supplir con un
nuovo maritaggio alla mancanza di tanti
figliuoli a lui rapiti dalla morte, per testimonianza
di Romoaldo Salernitano, <i>Beatricem
filiam comitis de Reteste in uxorem
accepit, de qua filiam habuit, quam Constantiam
appellavit</i>. La notizia è d'importanza
per le cose che vedremo a suo
tempo dopo assaissimi anni, ne' quali questa
sua figlia Costanza cagione fu di grandi
mutazioni nella Sicilia. Volendo inoltre
assicurare il regno a <i>Guglielmo</i> suo figliuolo,
in quest'anno <span class="fnote">[Peregrin., in Not. ad Anonym. Casinens.]</span> il dichiarò suo
collega e re nel mese di maggio, <i>biennio
antequam moreretur</i>, dice Romoaldo <span class="fnote">[Romualdus Salern., in Chron.]</span>;
ed essendo morto Ruggieri sul fine di
febbraio del 1154, parrebbe che ciò appartenesse
all'anno seguente. Ma più
sotto egli soggiugne, che Guglielmo <i>cum
patre duobus annis et mensibus decem regnaverat</i>.
Aggiungono gli storici siciliani,
che in questo medesimo anno il re suddetto
diede per moglie al figliuolo Guglielmo
<i>Margherita</i> figliuola di <i>Garzia re</i>
di Navarra <span class="fnote">[Carusi, P. II, lib. 2, Istor. di Sicilia.]</span>; e vogliono che in questo
anno se ne celebrassero solennemente le
nozze in Palermo. Probabile è, che nell'anno
presente seguisse <span class="fnote">[Otto Frisingens., de Gest. Frider. I, lib. 1,
cap. 62.]</span> la morte di
<i>Arrigo</i>, picciolo figliuolo del <i>re Corrado</i>;
già eletto re di Germania; e, quantunque
sopravvivesse un altro figliuolo d'esso re,
appellato <i>Federigo</i>, pure questo accidente
aprì la strada a <i>Federigo</i>, figliuolo di suo
fratello, per acquistar la corona del regno
<span class="pagenum" id="Page_703">[703]</span>
germanico, siccome diremo fra poco. Cessò
in questi tempi la guerra che il <i>duca
Guelfo</i> avea ricominciata in Germania
contra del re Corrado <span class="fnote">[Abbas Urspergensis, in Chron.]</span> per interposizione
appunto del medesimo Federigo,
nipote di Corrado e d'esso Guelfo, perchè
gli fece assegnare alcune rendite del
fisco regale colla villa di Merdingen, e
con ciò l'indusse a vivere quieto. Così
lasciò scritto l'Abate Urspergense, di cui
sono ancora le seguenti parole: <i>Reatina
civitas post longam obsidionem a Rogerio
rege Siciliae destructa est anno Domini
MCLI</i>. Quando non vi sia errore di
stampa, la città di Rieti, non men che
Ascoli, dovea essere allora compresa nella
Puglia, signoreggiata da esso re Ruggieri.
Scrive ancora Giovanni da Ceccano <span class="fnote">[Johann. de Ceccano, Chron. Fossae Novae.]</span>,
che <i>papa Eugenio</i> nel dì 10 di
maggio andò a Castro, e vi dedicò la
chiesa di santa Croce, e nel dì 27 d'ottobre
dedicò la chiesa del monistero di Casemaro,
dopo di che tornò a Segna. Per
quanto osservò il cardinal Baronio <span class="fnote">[Baron., in Annales Ecclesiast.]</span>,
circa questi tempi vennero a Roma gli
arcivescovi di Colonia e di Magonza, contra
de' quali bolliva un gran processo, e
vennero carichi di danaro, credendosi di
comperar la grazia del papa e della sua
corte, come nei tempi addietro succedea,
e parea più facile allora pel bisogno del
pontefice, tuttavia involto nella guerra coi
Romani. Ma furono rimandati indietro
con tutto il loro tesoro, <i>nova res</i>, dice
san Bernardo in iscrivendo ad esso papa <span class="fnote">[San Bernard. de Consid., lib. 3, cap. 3.]</span>.
<i>Quando hactenus aurum Roma
refudit? Et nunc Romanorum consilio id
usurpatum non credimus</i>. Durando tuttavia
la guerra dei Piacentini coi Parmigiani <span class="fnote">[Annales Placentini, tom. 16 Rer. Ital.]</span>,
dai primi fu preso e distrutto
Fornovo. Con gran concorso di scolari
si spiegavano in questi tempi in Bologna
le leggi romane, risuscitate circa il principio
di questo secolo. Cadde in pensiero
<span class="pagenum" id="Page_704">[704]</span>
a <i>Graziano monaco</i> benedettino, toscano
di patria, perchè nato in Chiusi, abitante
allora nel monistero di san Felice di Bologna <span class="fnote">[Ricobaldus, in Pomario.]</span>,
di compilare ancora il gius canonico,
per metterlo nelle scuole e nelle
mani della gioventù studiosa. Intraprese
dunque il suo decreto, componendolo
di canoni, di concilii, lettere di papi (fra
le quali non poche apocrife, perchè provenienti
da Isidoro Mercatore) e passi di
santi Padri. Prima di lui più d'una di
simili raccolte era stata fatta; ma questa
portò il vanto, e divenne poi celebre ed
usata nelle scuole. Stabilirono in questo
anno lega insieme i popoli di Modena e
Parma, promettendo i Parmigiani di assistere
agli altri <i>a loco Rheni usque ad burgum
Florenzolae; et ab Alpibus usque ad
flumen Padi</i> <span class="fnote">[Antiquit. Italic., Dissert. LVI.]</span>. Lasciarono ai Reggiani il
luogo se voleano entrare in questa lega.
Ebbe con ciò principio la stretta alleanza,
continuata dipoi per anni moltissimi, fra
le città di Modena e di Parma.
</p>

<hr />
</div>

<div class="chapter">
<h2 class="hidden" id="MCLII">MCLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Eugenio</span> III papa 8.</td>
  </tr>
  <tr>
    <td><span class="smcap">Federigo</span> I re di Germania e d'Italia 1.</td>
  </tr>
</table>

<p>
Nel dì 9 di giugno dell'anno presente
era <i>papa Eugenio</i> in Spagna, come costa
da una sua bolla data in favore di <i>Richilda
badessa</i> dell'insigne monistero di
santa Giulia di Brescia, da me data alla
luce <span class="fnote">[Antiquit. Ital., Dissert. LXX.]</span>. E fin qui era durata la discordia
de' Romani con esso pontefice, il quale
per lo più a motivo di maggior quiete e
sicurezza era dimorato fuori di Roma.
San Bernardo scrivendo in questi tempi
al medesimo papa il quarto libro <i>de Consideratione</i>,
parve che predicesse il fine
di questa briga <span class="fnote">[San Bernard., lib. 4, cap. 2 de Consideratione.]</span>: <i>Quid tam notum saeculis</i>,
dice egli, <i>quam protervia et fastus
Romanorum? Gens insueta paci, tumultui
<span class="pagenum" id="Page_705">[705]</span>
assueta; gens immitis et intractabilis
usque adhuc, subdi nescia, nisi quum non
valet resistere. En plaga: tibi incumbit
cura haec, dissimulare non licet. Ridens
me forsitan, fore incurabilem persuasus.
Noli diffidere</i>. In fatti per attestato dell'Anonimo
Casinense <span class="fnote">[Anonymus Casin., tom. 5 Rer. Ital.]</span>, il cui anno 1151
si dee intendere per l'anno presente,
papa Eugenio, stabilito un accordo coi
Romani, rientrò pacificamente in Roma
nel dì 11 d'ottobre. Anche Roberto del
Monte <span class="fnote">[Robertus de Monte, Append. ad Sigebert.]</span> in quest'anno scrive: <i>Eugenius
papa cum Romanis pace facta urbem
ingreditur, ibique cum eis hoc anno primitus
commoratur</i>. Giovanni da Ceccano <span class="fnote">[Johann. de Ceccano, Chron. Fossae Novae.]</span>
aggiugne, ch'egli entrò in Roma
nel dì 6 di settembre. Lo stesso abbiamo
da Romoaldo Salernitano <span class="fnote">[Romualdus Salern., in Chron.]</span>, il quale
attesta che Eugenio fu con sommo onore
ricevuto dai senatori e da tutto il popolo
romano. Poscia con tante limosine
e benefizii si guadagnò il cuore d'esso
popolo, che quasi comandava a bacchetta
nella maggior parte della città: <i>Et
nisi esset mors aemula quae illum cito de
medio rapuit, senatores noviter procreatos
populi adminiculo usurpata dignitate privasset</i>.
Era nell'anno addietro cominciata
una gran guerra fra i re dell'Africa.
Seppe bene profittarne il <i>re Ruggieri</i> <span class="fnote">[Anonymus Casinensis. Robertus de Monte.]</span>.
Inviò egli colà nel presente anno, se pur
non fu nel susseguente, la sua armata navale,
a cui venne fatto d'insignorirsi
della città d'Ippona, oggidì Bona, e di
altre terre in quella costa di Barberia.
Ch'egli ancora prendesse Tunisi, lo attesta
Roberto del Monte, secondo l'edizione
del padre Dachery nello Spicilegio.
Ma è da dolersi perchè la storia non ci
abbia dato un più distinto ragguaglio di
tali imprese. Certo è, che avendo poco
prima i Mori Naassamoniti, abitanti verso
Fez e Marocco, strangolato il re loro,
s'impadronirono delle due Mauritanie:
<span class="pagenum" id="Page_706">[706]</span>
e poscia stendendo le conquiste verso
Oriente, distrussero il regno de' Zeridi
colla presa della città di Bugia, minacciando
con ciò la Sicilia, Puglia e Calabria.
Ma fece vedere a costoro il re Ruggieri
che non gli metteano paura le loro
bravate. Abbiamo dagli Annali Piacentini <span class="fnote">[Annal. Placentini, tom. 16 Rer. Ital.]</span>,
che in questo anno il popolo di
Piacenza prese a' Parmigiani il castello
di Medesana, e lo distrusse: e perciocchè
dovette seguir qualche accordo fra
loro, in cui ebbero i Cremonesi gran
mano, affinchè Parma restituisse i prigioni
di Piacenza, in segno di gratitudine
i Piacentini cedettero ad essi Cremonesi
Castelnuovo di Bocca d'Adda. Un fiero
incendio devastò tutto Borgo S. Donnino,
a riserva della chiesa maggiore. Maggiori
avventure furono quelle della Germania
nell'anno presente. Già si preparava il
<i>re Corrado</i> per venire in Italia a prendere
la corona imperiale <span class="fnote">[Otto Frisingensis, de Gestis Friderici I,
lib. 1, cap. 63. Dodechinus, in Append.]</span>, risoluto insieme
di far guerra al re Ruggieri in
vigor della lega e del concerto fatto coll'imperador
de' Greci suo cognato. S'era
egli trasferito a Bamberga con pensiero
di tenere ivi una gran dieta, quando
venne a battere alle sue porte l'inesorabil
morte. Mancò egli di vita nel dì 15
di febbraio dell'anno corrente. Scrive
Ottone da Frisinga, essere corsa allora
voce, ch'egli fosse stato aiutato ad uscire
del mondo da alcuni medici del re Ruggieri,
che, fingendo d'aver paura di quel
re, s'erano rifugiati in Germania. Erano
allora veramente in gran credito i
medici della scuola di Salerno, e consultati
da varie parti. Nè già è inverisimile
che l'accorto Ruggieri avesse tentato
per questa esecrabil via di liberarsi da
un dichiarato nemico, la cui possanza
quella sola era che dava a lui una fondata
apprensione. Tuttavia in simili casi
i sospetti e le dicerie del popolo sono a
buon mercato. Allorchè Corrado vide in
pericolo la sua vita, trattò coi principi
<span class="pagenum" id="Page_707">[707]</span>
di chi gli dovesse succedere. Gli restava
bensì un figliuolo per nome <i>Federigo</i>,
ma di età picciola, nè atta al governo.
Però saggiamente consigliò che eleggessero
<i>Federigo</i>, appellato poscia <i>Barbarossa</i>
a cagion del colore della sua barba,
figliuolo di <i>Federigo</i> il <i>Guercio</i> duca di
Suevia suo fratello; al quale consegnò
le insigne reali, e vivamente raccomandò
il tenero suo figliuolo. Fu data sepoltura
al di lui corpo in Bamberga, vicino alla
tomba del santo imperadore Arrigo. Tenutasi
poi la gran dieta del regno nel
dì 4 di marzo in Francoforte, quivi
restò a comuni voti eletto re ed imperadore
futuro il suddetto Federigo. Degno
è di osservazione, che a tale elezione
ebbero parte tutti i principi della Germania,
per attestato di Ottone vescovo
di Frisinga, che uno fu di que' principi;
il che fa conoscere quanto sia mal appoggiata
l'opinione di chi pensa tanto
prima istituito il collegio de' sette elettori;
del che ho parlalo anche io altrove <span class="fnote">[Antiquit. Ital., Dissert. III.]</span>.
Nè a quella dieta mancarono
principi e baroni italiani. <i>Non sine quibusdam
ex Italia baronibus</i>, scrive il suddetto
Frisingense. E Amando <span class="fnote">[Amand., de prim. Act. Frider.]</span> segretario
del medesimo Federigo racconta,
che <i>multi illustres heroes ex Lombardia,
Tuscia, Januensi, et aliis Italiae dominiis</i>,
etc. <i>convenerunt in urbe francofurtensi</i>,
etc., per eleggere il nuovo re. Più importante
ancora è un'altra osservazione
fatta dal medesimo Frisingense <span class="fnote">[Otto Frisingensis, de Gestis Frider., lib. 2,
cap. 2.]</span>, zio
dello stesso Federigo, cioè che il motivo
principale per cui convennero i voti di
tutti i principi nella persona di Federigo,
fu quello di pacificare ed unire insieme
le due potenti e famose famiglie di Germania,
cioè la <i>ghibellina</i> e la <i>guelfa</i>.
Della prima era erede e capo lo stesso
<i>Federigo Barbarossa</i>; dell'altra il <i>duca
Guelfo VI</i>, e <i>Arrigo Leone duca</i> di Sassonia,
suo nipote.
</p>

<p>
<span class="pagenum" id="Page_708">[708]</span>
Era nato Federigo, siccome ho detto,
da Federigo duca di Suevia, e da <i>Giuditta</i>
figliuola d'<i>Arrigo il Nero</i> estense-guelfo,
padre del suddetto Guelfo VI duca: per
conseguente veniva ad esser Guelfo zio
materno del re Federigo, e il duca di
Sassonia Arrigo Leone suo cugino. Unendosi
dunque in un solo principe il
sangue d'amendue le sopraddette insigni
famiglie, si credette che cesserebbe da lì
innanzi la nemicizia ed animosità mantenuta
fra loro tanti anni addietro. Ecco
le parole del Frisingense: <i>Duae in romano
orbe apud Galliae Germaniaeve fines
famosae familiae hactenus fuere: una
Henricorum de Guibelinga, alia Guelforum
de Altdorfio: altera imperatores, altera
magnos duces producere solita. Istae,
ut inter viros magnos, gloriaeque avidos
assolet fieri, frequenter se se invicem aemulantes,
reipublicae quietem multotiens
perturbarunt. Nutu vero Dei, ut creditur,
paci populi sui in posterum providentis, sub
Henrico V factum est, ut Fridericus dux,
pater hujus</i> (di Federigo Barbarossa), <i>qui
de altera, idest de regum familia descenderat,
de altera, Henrici scilicet Noricorum
ducis filiam in uxorem acciperet, ex eaque
Fridericum, qui in praesentiarum est et
regnat, generaret. Principes ergo non solum
industriam, ac saepe dicti juvenis virtutem,
sed etiam hoc, quod utriusque sanguinis
consors, tamquam angularis lapis,
utrorumque horum parietum dissidentiam
unire posset, considerantes, caput regni
eum constituere adjudicaverunt: plurimum
reipublicae profuturum praecogitantes,
si tam gravis et diutina inter maximos
imperii viros, ob privatum emolumentum
simultas, hac demum occasione,
Deo cooperante, sopiretur</i>. Ho voluto
rapportar intero questo passo, perchè
esso è la chiave dell'origine delle famose
fazioni ghibellina e guelfa, che recarono
ne' secoli susseguenti tanti travagli e guai
all'Italia. A questo lume svaniscono varie
favole intorno a tale origine, spacciate
dai poco informati storici, essendo
certo che per le nimistà passate in Germania
<span class="pagenum" id="Page_709">[709]</span>
fra i re ghibellini e la linea dei
duchi estense-guelfa di Germania (le
quali poi si rinnovarono, siccome vedremo
a suo tempo) presero piede in Italia
queste maledette fazioni. Adunque il
nuovo re Federigo portatosi ad Aquisgrana,
nel dì 9 di marzo fu ivi solennemente
coronato, e diede principio al suo
governo con ispedire i suoi legati a papa
<i>Eugenio III</i> e a tutta l'Italia, per notificare
ad ognuno la sua elezione, che fu
accettata e lodata da tutti. Una delle
principali applicazioni ch'egli ebbe in
questi principii, fu quella di terminare
amichevolmente la lite mossa da <i>Arrigo
Leone</i> estense-guelfo duca di Sassonia,
che pretendeva il ducato della Baviera,
siccome figliuolo ed erede del <i>duca Arrigo</i>
il Superbo, contra del <i>re Arrigo</i> figliuolo
di san Leopoldo, che ne era in
possesso per concessione del fu re Corrado
III. Ad amendue fu assegnato il
termine per addurre le loro ragioni nel
mese d'ottobre in Erbipoli, ossia in
Wirtzburg. Presentaronsi ancora a' piedi
del novello re con assai lagrime <i>Roberto</i>
già <i>principe</i> di Capoa, <i>Andrea conte</i> di
Rupecanina, ed altri signori della Puglia,
spogliati dal re Ruggieri de' loro Stati,
chiedendo giustizia ed aiuto. La determinazione
di Federigo fu, che pazientassero
finchè egli calasse in Italia per venire
a prendere la corona imperiale:
spedizione che restò fissata per l'anno
1154, e che, siccome vedremo, diede
principio ad infiniti sconcerti e guerre
nella misera Italia. Rapporta il cardinal
Baronio <span class="fnote">[Baron., Annal. Ecclesiast., ad hunc annum.]</span> la concordia stabilita in questo
anno fra papa Eugenio e il re Federigo
per mezzo de' lor deputati. Federigo si
obbliga di non far pace nè tregua col
popolo romano, nè con Ruggieri re di
Sicilia, senza il consentimento di esso
Eugenio e de' pontefici suoi successori,
e di conservare e difendere tutte le regalie
di san Pietro; e all'incontro il papa
promette di coronarlo imperadore, e di
aiutarlo secondo la giustizia. Ho riferito
<span class="pagenum" id="Page_710">[710]</span>
anch'io un diploma d'esso re Federigo
in conferma de' privilegii de' canonici di
Vercelli <span class="fnote">[Antiquit. Ital., Dissert. LXII.]</span>, spedito in <i>Wirtzburg XV kalendas
novembris anno Domini MCLII,
Indictione XV</i>. In quest'anno scrive il
Sigonio <span class="fnote">[Sigon., de Regno Ital., lib. 12.]</span> che ebbe principio la guerra
fra i Parmigiani e Reggiani. Vennero i
primi saccheggiando fino al fiume Secchia.
Accorsero i Reggiani, ma rimasero
sconfitti colla prigionia di molti, che nel
dì dell'Assunzion della Vergine furono
poi rilasciati in camiciuola con un bastone
in mano e uno scopazzone. Passarono
appresso i vittoriosi Parmigiani
nel settembre fino a Borgo San Donnino,
e, presolo, ne fecero un dono alle fiamme.
Di questi fatti non veggo parola nei
vecchi autori. Ma il Sigonio forse li prese
da qualche Cronica manoscritta esistente
allora, e smarrita oggidì.
</p>

<hr />
</div>

<div class="chapter">
<h2 class="hidden" id="MCLIII">MCLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Anastasio</span> IV papa 1.</td>
  </tr>
  <tr>
    <td><span class="smcap">Federigo</span> I re di Germania e d'Italia 2.</td>
  </tr>
</table>

<p>
Meritava bene il piissimo ed ottimo
pontefice <i>Eugenio III</i> di vivere più lungamente.
Egli s'era già cattivato colle
sue liberalità e dolci maniere il popolo di
Roma, di modo che già si trovava in
istato di abolire il senato, onde era venuta
tanta turbazione a lui e ai tre suoi predecessori.
Avea fabbricato un palazzo presso
san Pietro e un altro a Segna <span class="fnote">[Cardinal. de Arag., in Vit. Eugenii III.]</span>;
avea ricuperata Terracina, Sezza, Normia
e la rocca di Fumone, alienate un
pezzo fa dal dominio di San Pietro. Le sue
rare virtù il facevano venerabile ed ubbidito
dappertutto. Ma Iddio il volle chiamare
a sè con immenso dolore di tutto
quel clero e popolo. Succedette la morte
sua nel dì 7 di luglio del presente anno,
mentre egli dimorava in Tivoli, e fu il
suo sepolcro nella basilica vaticana onorato
da Dio con varie miracolose guarigioni.
<span class="pagenum" id="Page_711">[711]</span>
Da lì a due giorni fu promosso al
pontificato Romano <i>Corrado vescovo</i> di
Sabina, romano di nazione, che prese il
nome di <i>Anastasio IV</i>. In quest'anno ancora
l'immortal servo del Signore <i>san
Bernardo</i>, fondatore di tanti monisteri,
andò a ricevere in cielo il frutto delle
insigni sue virtù e gloriose fatiche. Tanto
angustiarono in questi tempi i potenti
Bolognesi uniti co' Faentini la città d'Imola,
troppo inferiore di forze <span class="fnote">[Matth. de Griffonibus, Histor. Bononiens.,
tom. 18 Rer. Ital.]</span>, che, dopo
una rotta data a quel popolo, il costrinsero
ad una svantaggiosa pace, e a dipendere
da lì innanzi dai loro cenni. Scrive
ancora il Sigonio <span class="fnote">[Sigon., de Regno Ital., lib. 12.]</span> che i Piacentini uniti
ai Cremonesi nel dì 26 di giugno vennero
alle mani coll'esercito de' Parmigiani
a Casalecchio, e restarono sconfitti,
e, per la maggior parte presi, furono
condotti nelle carceri di Parma. Onde si
abbia egli tratte queste notizie nol so io
dire. Negli antichi Annali di quella città
non ne truovo vestigio. Erano già
passati quarantadue anni che la città
di Lodi stava sotto il giogo de' Milanesi,
trattata non con quella piacevolezza che
si cattiva il cuor de' sudditi, ma bensì con
quell'asprezza che li fa gemere e sospirar
tutto dì mutazion di governo. Accadde
che due Lodigiani (siccome abbiamo
da Ottone Morena <span class="fnote">[Otto Morena, Hist., tom. 6 Rer. Ital.]</span>, storico diligente di
questi tempi, e nativo di quella città),
l'uno appellato Albernando Alamano, e
maestro Omobuono, per proprii affari essendo
iti alla città di Costanza, vi si trovarono
nel tempo stesso che il nuovo re
Federigo tenne ivi un parlamento. Osservato
che molti sì ricchi che poveri ricorrevano
ad esso per giustizia, e la ottenevano,
saltò loro in pensiero di fare un
passo forte, senza averne commissione e
facoltà alcuna dalla loro città. Cioè prese
in ispalla oppure in mano due grosse
croci di legno (che tale era allora l'uso
in Italia di chi aggravato portava le sue
<span class="pagenum" id="Page_712">[712]</span>
querele al trono de' principi), andarono a
gittarsi a' piedi di Federigo nel dì 4 di
marzo dell'anno presente, chiedendo con
assai lagrime misericordia e giustizia contra
de' Milanesi, come tiranni della lor
patria Lodi, ed esponendo ad uno ad uno
tutti gli aspri trattamenti che avea patito
e tuttavia pativa questa infelice città.
</p>

<p>
Fra le rare doti che si univano in Federigo,
principe di grande accortezza e
mente, di petto forte e di valore impareggiabile,
non era l'ultima l'amore della
giustizia, ma inflessibile e congiunto, siccome
vedremo, con tal severità, che andava
al barbarico. Appena ebbe intese
tali doglianze, che ordinò tosto al suo
cancelliere di scrivere lettera vigorosa
ai consoli e al popolo di Milano in favore
e sollievo della città di Lodi, e deputò
a portarla un uomo di sua corte appellato
Sicherio. Tornati i due buoni Lodigiani
a Lodi, notificarono ai consoli e
al consiglio della Credenza di quella città
quanto aveano operato. Siccome altrove
ho io dimostrato, il consiglio della Credenza,
nelle città libere d'Italia, non era
composto della sola plebe, come ha creduto
taluno. V'entravano anche i nobili,
qualora aveano parte nel governo. Altro
in somma non era che il consiglio segreto,
a cui chi interveniva, prestava giuramento
di non rivelar quello che ivi si
trattava. In gran pena furono que' cittadini
per tal novità, temendo, e con ragione,
il risentimento e furore de' Milanesi;
però in vece di ringraziamenti caricarono
di villanie que' due semplici cittadini, e
serrarono loro in petto queste novelle.
Venne Sicherio a Lodi, credendosi di
portar via grosso regalo; ma i consoli
di Lodi, riprovando l'operato de' due lor
cittadini, non altro fecero che scongiurarlo
di tornarsene indietro senza presentar
la lettera del re ai Milanesi. Ma
egli arditamente ito a Milano, sfoderò gli
ordini del re, ricevuti con sì mal garbo
da que' consoli e dal loro consiglio, che
dopo aver gittata in terra e pestata coi
piedi la lettera, si avventarono addosso a
<span class="pagenum" id="Page_713">[713]</span>
Sicherio, ch'ebbe fatica a salvarsi; però
se ne tornò egli assai brutto in Germania,
ed espose al re e a' suoi baroni il grave
affronto fattogli e il pericolo da lui corso.
Sommo fu lo sdegno di Federigo e dei
suoi principi, e se la legò al dito, per
farne vendetta a suo tempo. Crebbe indicibilmente
lo spavento ne' Lodigiani. Di
dì in dì si aspettavano l'ultimo esterminio,
minacciato loro da' Milanesi; e per
isperanza di schivarlo, segretamente inviarono
al re Federigo una chiave tutta
d'oro per mezzo di <i>Guglielmo marchese</i>
di Monferrato, raccomandandosi caldamente
alla di lui protezione. Tornati in
sè i Milanesi, per placare la collera del
re, anch'essi gli mandarono una coppa
d'oro piena di danaro, che non fu punto
accettata da Federigo. Nello stesso tempo
comparvero alla corte gli ambasciatori di
Cremona e di Pavia con ricchi regali, e
insieme con ordine d'esporre in segreto
colloquio al re la superbia de' Milanesi,
siccome quelli che erano dietro ad ingoiar
tutti i loro vicini, e di far premure in favore
dell'oppressa città di Lodi; e fu ben
eseguita la commessione. Niega il padre
Pagi la spedizione di questi ambasciatori,
e la niega a torto. Ottone Morena ce ne
assicura. Nè sussiste, come vuol esso Pagi,
che i popoli di Puglia inviassero ambascerie
a Federigo. Le doglianze furono
fatte, come ho detto, da que' baroni cacciati
dal re Ruggieri, che si trovavano in
Germania.
</p>

<p>
O nel fine di quest'anno, o sul principio
del seguente, non volendo il re Federigo
che restasse un seminario di guerra
in Germania, col lasciare indecisa la
lite insorta fra <i>Arrigo Leone</i> duca di Sassonia
ed <i>Arrigo</i> duca di Baviera, a cagion
della stessa Baviera <span class="fnote">[Otto Frisingens., de Gest. Friderici I, lib. 2,
cap. II.]</span>, finalmente diede
la sentenza, con aggiudicar quel ducato
insigne al suddetto Arrigo Leone, goduto
da' suoi maggiori per tanti anni addietro.
Si venne poi nell'anno 1156 ad una transazione,
per cui restò in dominio dell'altro
<span class="pagenum" id="Page_714">[714]</span>
Arrigo, col titolo di duca, la provincia
dell'Austria, oggidì arciducato, che era in
addietro parte della Baviera. Oltre a ciò,
aveva esso Federigo data già, oppur diede
allora al <i>duca Guelfo</i>, zio paterno dello
stesso duca Arrigo Leone, e materno
d'esso re Federigo <span class="fnote">[Chron. Weingart apud Lebnitium Scriptor
Brunsvich.]</span>, l'investitura della
<i>marca di Toscana</i>, del <i>ducato di Spoleti</i>,
del <i>principato di Sardegna</i>, e de' <i>beni allodiali
della fu celebre contessa Matilda</i>.
Che <i>Volderico</i>, dianzi marchese di Toscana,
cessasse di godere di quella dignità, si
raccoglie da una sua magnifica donazione
fatta alla chiesa d'Aquileia nell'anno
1170, che io ho dato alla luce nelle
Antichità italiane <span class="fnote">[Antiquit. Ital., tom. 3, pag. 1221.]</span>. Sicchè possedendo
la linea degli Estensi di Germania tali
Stati in Italia, e in Germania i vasti e nobilissimi
ducati della Sassonia e Baviera
con Luneburgo e Brunsvich, anche oggidì
esistenti sotto il loro dominio; e signoreggiando
l'altra linea de' marchesi estensi
una fioritissima porzione di Stati, massimamente
nella marca trivisana: la potenza
del sangue estense arrivò al sommo
in questo tempi. Confermò papa <i>Anastasio
IV</i> nell'anno presente i privilegii a <i>Pacifico
abbate</i> del monistero di Brescello,
fondato da Azzo conte o marchese bisavolo
della suddetta Matilda, con bolla data <span class="fnote">[Antiquit. Ital., Dissert. LXX.]</span>
<i>Laterani V idus decembris, Indictione
II, Incarnationis dominicae anno
MCLIII, pontificatus vero domni Anastasii
quarti papae anno primo</i>.
</p>

<hr />
</div>

<div class="chapter">
<h2 class="hidden" id="MCLIV">MCLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Adriano</span> IV papa 1.</td>
  </tr>
  <tr>
    <td><span class="smcap">Federigo</span> I re di Germania e d'Italia 3.</td>
  </tr>
</table>

<p>
Fu questo l'ultimo anno della vita di
<i>Ruggieri</i>, primo re di Sicilia, rapito dalla
morte, secondo Romoaldo Salernitano <span class="fnote">[Romualdus Salernit., in Chronic., tom. 7
Rer. Ital.]</span>,
nel dì 26 di febbraio in età di cinquantotto
<span class="pagenum" id="Page_715">[715]</span>
anni: principe glorioso per tante imprese,
di statura alta, corpulento, con faccia
leonina, saggio, provvido, accorto, più
inclinato a raccogliere che a spendere il
danaro, fiero in pubblico, benigno in privato,
verso chi era fedele liberale in premiarli,
aspro sino ad essere crudele contra
chi gli mancava di fede. Era più temuto
che amato dai suoi sudditi; e più
ancora dei sudditi aveano paura di lui,
perchè lo avean provato, i Greci e Saraceni.
Altre sue lodi si possono raccogliere
da Ugo Falcando nel principio della sua
Storia <span class="fnote">[Hugo Falcandus, in Histor.]</span>. A lui si dee principalmente la
fondazione dei due bei regni di Sicilia e
di Napoli. Veramente è corso anche a me
qualche sospetto che nel precedente anno
potesse egli essere mancato di vita. Nel
testo di Romoaldo la di lui morte è riferita
all'anno 1152, nell'indizione I. Certamente
l'anno è fallato, perchè la prima
indizione correva solamente nel febbraio
del 1153; al che non badò il cardinal
Baronio <span class="fnote">[Baron., in Annal. Ecclesiast.]</span>. Ma, per quel che dirò, e
l'anno e l'indizione sono ivi scorretti.
Oltre a ciò, nella lettera di Corrado Domenicano <span class="fnote">[Conradi Epist., P. II, tom. 1 Rer. Ital.]</span>
intorno alle cose di Sicilia, e
nella Cronica di Roberto del Monte <span class="fnote">[Robert. de Monte, Append. ad Sigebert.]</span>,
Ruggieri si fa morto nell'anno 1153.
Quel che è più, Ottone Frisingense, scrittore
contemporaneo, ed informato degli
affari d'allora, scrive che il <i>re Federigo</i>
nel mese di settembre spedì ambasciatori
a <i>Manuello imperador</i> de' Greci, non solamente
per trattare del suo maritaggio,
ma ancora <span class="fnote">[Otto Frisingens., de Gestis Frider. I, lib. 2,
cap. II.]</span> <i>pro Guilielmo Siculo, qui patri
suo Rogerio noviter defuncto successerat,
utriusque imperii invasore debellando</i>.
Tale spedizione, secondo il contesto di
quella narrativa, appartiene all'anno 1153.
Eppure con più fondamento si dee riferire
all'anno presente la morte di Ruggieri,
siccome portò opinione Camillo
<span class="pagenum" id="Page_716">[716]</span>
Pellegrino <span class="fnote">[Peregrinius, in Notis ad Anonym. Casin.]</span>, uno de' più accurati critici dell'Italia,
opinione confermata dipoi dal
padre Pagi <span class="fnote">[Pagius, in Critic. ad Annal. Baron.]</span>, perchè in essa convengono
l'Anonimo Casinense e Ridolfo da Diceto;
e il Pellegrino, attesta ciò ricavarsi
dagli strumenti e diplomi d'allora. Aggiungo
io che nella Cronichetta del monistero
della Cava, da me data alla luce <span class="fnote">[Chron. Cavense, tom. 7 Rer. Ital.]</span>,
si legge <i>anno 1154, Indictione II, obiit Rogerius
rex, et Guilielmus filius ejus substituitur</i>.
Altrettanto ha Bernardo di Guidone
nella Vita di Atanasio IV <span class="fnote">[Bernardus Guidonis, in Vit. Anastasii IV,
P. I, tom. 3 Rer. Ital.]</span>. Quel
poi che può decidere tal controversia, si
è uno strumento, rapportato da Rocco
Pirro <span class="fnote">[Pirrus, Sicil. Sacr., in Episcop. Syracus.]</span>, e scritto <i>anno ab Incarnatione
Domini nostri Jesu Christi MCLIV, regnante
domino nostro Willelmo, Dei gratia sanctissimo
et gloriosissimo rege Siciliae, Apuliae
et Capuae, principatus anno I, mense
vero II post obitum beatissimi Rogerii
patris sui, mense aprili, Indictione II</i>. Dopo
il qual documento non dovrebbe più
restar controversia intorno a questo punto.
Al re Ruggieri succedette <i>Guglielmo I</i>
suo figliuolo, già dichiarato re, ma non
erede delle virtù del padre, che diede
principio con qualche lode e plauso al suo
governo, ma nel progresso di male in
peggio andando, si acquistò co' suoi difetti
e vizii il soprannome di <i>Cattivo</i>. Si
fece egli coronare in Palermo nella Pasqua
dell'anno presente, e non approvando
egli i saggi ministri lasciati a lui da
suo padre, parte ne licenziò, e parte ne
bandì o cacciò in prigione.
</p>

<p>
Leggesi da una bolla di papa <i>Anastasio
IV</i>, da me data alla luce <span class="fnote">[Antiquit. Italic., Dissert. LXV.]</span>, in favore
della badia della Pomposa, che si dice data
<i>Laterani XIV kalendas aprilis, Indictione II,
Incarnationis dominicae anno MCLIII, pontificatus
vero domni Anastasii papae quarti
primo</i>. Quando per avventura non fosse
qui adoperato l'anno fiorentino e veneto,
<span class="pagenum" id="Page_717">[717]</span>
si dee scrivere <i>anno MCLIV</i>. Un'altra bolla,
spedita <i>VIII kalendas maii</i>, vien riferita
da Campi <span class="fnote">[Campi, Istor. di Piacenza, tom. 2.]</span>. Continuò questo pontefice
la sua vita fino al dì 2 di dicembre
dell'anno presente, in cui Dio il chiamò
a sè. Succedette a lui nella cattedra pontificia
<i>Niccolò</i>, nato in Inghilterra nel castello
di Santo Albano già canonico regolare
in san Rufo d'Arles, poi <i>vescovo di
Albano</i>, che, spedito in Norvegia, confermò
nella fede di Gesù Cristo quella barbara
nazione, eletto nel dì 3 d'esso dicembre,
benchè renitente, da' voti concordi di
tutto il sacro collegio <span class="fnote">[Cardin. de Aragon., in Vit. Adriani IV, P. I,
tom. 3 Rer. Italic.]</span>. Assunse egli
il nome di <i>Adriano IV</i>, personaggio di
esemplarissima vita, di sublime intendimento
e fermezza d'animo, tardo alla
collera, veloce al perdono, e gran limosiniere.
Sotto il pontificato di Eugenio III
e d'Anastasio IV era sempre dimorato in
Roma l'eretico Arnaldo da Brescia, protetto
e sostenuto da alcuni perversi potenti,
e massimamente dai senatori contro
il divieto de' papi. Non cessava costui di
seminare il suo veleno, e benchè scomunicato
e, bandito dal novello papa Adriano,
non solo si rideva delle censure, ma
pubblicamente inveiva contra di lui. Avvenne
che il cardinale di santa Podenzana,
nell'andare a palazzo, fu insultato da
uno di quegli eretici e ferito a morte.
Adriano per tali eccessi sottopose all'interdetto
tutta Roma, e quivi cessarono i
divini uffizii: gastigo non mai per l'addietro
provato da quell'augusta città <span class="fnote">[Romualdus Salernit., in Chron.]</span>.
All'avviso dell'assunzione di papa Adriano,
non tardò il <i>re</i> di Sicilia <i>Guglielmo</i> ad
inviargli ambasciatori per attestargli il
suo ossequio, e insieme per trattar di
pace. Ma ritrovarono ben lontano da
questa il nuovo pontefice, che colla venuta
del re Federigo sperava di meglio
acconciare gl'interessi della Chiesa romana
ne' principati di Puglia e di Capoa.
Intanto i Milanesi, informati de' mali uffizii
<span class="pagenum" id="Page_718">[718]</span>
fatti contra di loro dal popolo di Pavia,
con incitare lo sdegno del re Federigo ai
lor danni <span class="fnote">[Sire Raul, Histor., tom. 6 Rer. Ital.]</span>, marciarono coll'esercito
per farne vendetta. Galvano Fiamma
scrive <span class="fnote">[Gualvanus Flamma, Manip. Flor., tom. 11
Rer. Italic.]</span>, che <i>expulsis Laudensibus et
Cremonensibus, super Papiam equitaverunt
de mense augusti, eosque in admirabilem
servitutem redegerunt</i>. Ma questo
autore, fecondo di favole nel raccontar le
avventure di questi tempi, troppo dice
con quelle parole. Non altro gli autori
contemporanei scrivono, se non che ne
seguì un gran guasto <span class="fnote">[Otto Morena, Hist. Laudens., tom. 6 Rer.
Italic.]</span>. Coi Milanesi
andarono in oste i Comaschi, Lodigiani e
Cremaschi, nè v'era memoria di un sì
grande esercito come fu questo. Nel dì 11
d'agosto a Lardiraga sopra il fiume Olona
vennero alle mani coi Pavesi; e
nella battaglia, che durò dubbiosa fino al
tramontar del sole, furono molti gli uccisi,
molti i prigioni dall'una parte e dall'altra.
Ma nel giorno seguente i Milanesi,
che s'erano accampati, furono per un
accidente presi da un sì panico terrore,
che se ne tornarono alle lor case, lasciando
indietro un ricco bottino d'armi, tende
ed arnesi.
</p>

<p>
Durante questa guerra calò per la
valle di Trento in Italia il <i>re Federigo</i> nel
mese di ottobre, coll'accompagnamento
conveniente al suo grado, cioè con un
fioritissimo esercito. Seco fra gli altri
era <i>Arrigo IV</i> guelfo estense, soprannominato
il lione, duca di Sassonia e Baviera,
il qual, per attestato di Ottone Morena,
<i>in Lombardiam cum ipso rege fere non
cum minori copia equitum, quam ipse rex,
venerat</i>. S'attendò il re presso il lago di
Garda, per ivi aspettar tutta la sua gente,
e nel dì seguente giunse ad accamparsi
nei prati di Roncaglia sul Piacentino. Era
il costume, che venendo in Italia il re,
ossia l'imperadore, andava a posar colà,
e vi si dava la revista di tutti i vassalli,
<span class="pagenum" id="Page_719">[719]</span>
cioè feudatarii, sì di quei di Germania che
degl'Italiani, obbligati cadauno a concorrere
colà per riconoscere il sovrano.
Chi mancava senza licenza del re perdeva
i suoi feudi. Li perderono appunto
in tal congiuntura i vescovi di Brema e
di Alberstad, ma solamente lor vita
durante, perchè si toglievano alle persone,
e non alle chiese. Non si dee qui tralasciare
il ritratto che fece allora dell'Italia
<i>Ottone vescovo</i> di Frisinga <span class="fnote">[Otto Frisingensis, de Gest. Frideric. I,
lib. 2, cap. 13.]</span>, zio dello
stesso Federigo. Confessa che i popoli
nulla più riteneano de' barbarici costumi
degli antichi Longobardi, e ne' loro costumi
e linguaggio compariva molto della
pulizia e leggiadria de' vecchi Romani.
Talmente si piccavano della libertà, che
non voleano esser governati da un solo,
eleggendo piuttosto i consoli, scelti dai
tre ordini, cioè dai capitani, valvassori e
plebe, affinchè niuno d'essi ordini soperchiasse
l'altro. Uso era ancora di mutar
ogni anno questi consoli. E per maggiormente
popolar le città, costrignevano
tutti i nobili e signorotti abitanti nelle
loro diocesi, ancorchè feudatarii liberi
dal lor dominio, di suggettarsi alle città, e
di venire ad abitarvi. Ammettevano ancora
alla milizia e ai pubblici ufizi gli artigiani
più meccanici e vili: il che strano
pareva al suddetto Ottone, perchè in
Germania non si praticava così, confessando
nulladimeno che in tal maniera le
città d'Italia in ricchezze e potenza avanzavano
tutte l'altre fuori d'Italia. Ma un
sì felice stato veniva accompagnato anche
dalla superbia e dal pessimo costume di
portar poco rispetto al re, vedendolo mal
volentieri venire in Italia, e spesso non
ubbidendolo, se i di lui comandamenti
non erano assistiti dalla forza di un buon
esercito. Ma sopra gli altri si facea distinguere
l'alterigia del popolo di Milano,
che teneva il primato fra queste città, sì
per la sua forza e per la copia di uomini
bellicosi, come ancora per aver sottoposte
al suo dominio le città di Como e di
<span class="pagenum" id="Page_720">[720]</span>
Lodi. Fermossi il re Federigo per cinque
o sei giorni in Roncaglia, dove comparvero
i consoli di quasi tutte le città a dir
le loro ragioni, e tutti a giurargli fedeltà.
V'intervenne <i>Guglielmo marchese</i> di Monferrato,
signor nobile e grande, e quasi
l'unico che si fosse salvato dall'imperio
delle città, il quale portò querele contra
de' popoli d'Asti e del Cairo. Altrettanto
fece degli Astigiani il loro vescovo. Ma
più lamentevoli furono le doglianze dei
Comaschi e Lodigiani contra de' Milanesi,
benchè presenti fossero i consoli stessi
di Milano, cioè Oberto dall'Orto e Gherardo
Negro. Colà ancora vennero i legati
di Genova a venerare il sovrano, a
cui presentarono lioni, struzzoli, pappagalli
ed altri preziosi regali di Levante.
Racconta Caffaro ne' suoi Annali (era
egli uno degli ambasciatori) che Federigo <span class="fnote">[Caffari, Annal. Genuens., lib. 1, tom. 6 Rer.
Ital.]</span>
fece loro molto onore e confidenza
degli affari del regno, con promesse di
onorar sopra l'altre città quella di Genova.
Meditava già questo principe di far
guerra a <i>Guglielmo re</i> di Sicilia; e però
tante carezze dovette fare ai Genovesi,
per valersi della lor flotta in quella occorrenza.
Non mancarono, come ho detto, i
Milanesi d'inviare due de' loro consoli a
Roncaglia <span class="fnote">[Otto Morena, Hist. Laud. Otto Frising., de
Gest. Frider.]</span>, per attestare la lor fedeltà
a Federigo, con cui ancora s'accordarono
di pagargli quattro mila marche d'argento,
e di restituire i prigioni ai Pavesi. Ma
durò ben poco questo sereno. Volendo
Federigo marciare alla volta del Piemonte,
prese per condottieri i consoli di Milano,
che il menarono per luoghi disabitati,
dove non si trovarono tappe, nè mercato
per comperarne. I due storici Ottoni credono
ciò fatto per frode de' Milanesi, e
che di qui avesse principio lo scoppio
dell'ira di Federigo contro d'essi. Ma Sire
Raul pretende che Federigo cercasse
col fuscellino i pretesti di prenderla contro
il popolo di Milano, perchè pensò la
<span class="pagenum" id="Page_721">[721]</span>
di lui politica che se metteva al basso i
Milanesi, gli altri popoli tutti avrebbono
chinata la testa. Dovette essere un accidente
quel cammino per paese desertato
dalle guerre precedenti. E che non venisse
da cabala de' Milanesi, lo fecero essi
conoscere, perchè saputa l'ira di Federigo,
andarono tosto a dirupar la casa di
Gherardo Negro, l'uno di que' consoli,
per cui balordaggine si può credere che
succedesse quell'inconveniente.
</p>

<p>
Comunque sia, Federigo incominciò
le ostilità contro Milano. Arrivato a Landriano,
fece restituire a Pavia i suoi
prigioni; ma i milanesi prigioni fece legarli
alle code de' cavalli, alcuni de' quali
si sottrassero poi colla fuga, ed altri si
riscattarono con danaro. Arrivò alla
terra di Rosate, dove erano di presidio
cinquecento cavalli milanesi; e volendovi
entrar per forza i Tedeschi affamati,
venne ordine da Milano a quella guarnigione
e a tutti gli abitanti di uscirne.
Entrativi poscia i Tedeschi, dopo il sacco
bruciarono tutta la terra. Passò il
Ticino su quel di Novara, e bruciò i
ponti che vi aveano fatto fabbricare i Milanesi.
Mentre era in Biagrasso, comparvero
i deputati di Milano per pagare le
quattro mila marche accordate; ma Federigo
le rifiutò e strapazzò i messi, con
trattare il lor popolo da gente di mala
fede ed ingannatrice. Aggiunse di più,
che non isperassero da lui accordo alcuno,
finchè non avessero rimesse in
libertà le città di Como e di Lodi. E per
conto di Lodi, aveva egli già inviato un
suo cappellano colà per farsi giurare
fedeltà. Risposero que' cittadini di non
poter farlo senza il beneplacito di Milano,
a cui erano sudditi. Spedirono poscia
colà a chiederne licenza, e questa
non fu negata dai Milanesi. Continuò il
suo viaggio Federigo con distruggere
da' fondamenti tre terre di giurisdizion
di Milano, cioè Galliate, che era dell'arcivescovo,
Trecate e Mumma. Sire Raul
scrive: <i>Castra et villas de Monti, et Trecate</i>.
Trovasi nondimeno presso di lui
<span class="pagenum" id="Page_722">[722]</span>
<i>turris de Mommo</i>. In que' contorni celebrò
Federigo la festa del Natale con
grande allegria, mentre gl'innocenti abitatori
di quelle terre piagneano, detestando
la di lui crudeltà. Era col re
Federigo calato in Italia anche il <i>duca
Guelfo</i>, e sappiamo dalla Cronica di
Weingart <span class="fnote">[Chron. Weingart., apud Leibnitium, tom. 1
Scriptorum Brunsvic.]</span> che vennero a trovarlo <i>legati
de omnibus civitatibus Tusciae, necnon
ex omnibus civitatibus Spoleti, munera
condigna offerentes, et subjectionem
voluntariam promittentes</i>. Prese egli anche
possesso di tutte le castella e beni
della fu contessa Matilda, nè apparisce
che il pontefice ne facesse alcuna querela <span class="fnote">[Robert. de Monte, Append. ad Sigebert.]</span>.
Vennero in quest'anno i Mori
mossamuti al castello di Pozzuolo, e gli
diedero il sacco; ma ne pagarono la
pena, perchè accorsa la flotta del <i>re
Guglielmo</i>, ne prese molti, e sterminò il
resto colle spade. Chiuderò le presenti
notizie con una spettante alla casa d'Este.
Per l'eredità del comune stipite,
cioè del marchese <i>Alberto Azzo II</i>, erano
state fin qui liti ed anche guerra <span class="fnote">[Antichità Estensi, p. I, cap. 39.]</span>, di
cui fa menzione la Cronica di Weingart,
fra gli Estensi di Germania duchi di Baviera
e Sassonia, e gli Estensi d'Italia
marchesi. Per terminar sì fatte differenze,
<i>Arrigo il Leone</i> duca di Sassonia, venuto
in quest'anno col re Federigo in
Italia, trovandosi sul Veronese nella villa
di Povegliano nel dì 27 di ottobre, concedette
a titolo di feudo tutte le sue ragioni
sopra Este, Soresino, Arquada e
Merendola ai marchesi <i>Bonifazio, Folco II,
Alberto</i> ed <i>Obizzo</i>, dall'ultimo de' quali
discende la serenissima casa d'Este, che
già ne erano in possesso, facendo lor
fine di tutte le offese fatte da essi e dai
lor maggiori alla linea de' duchi. Con
questa concordia i marchesi tennero da
lì innanzi pacificamente quegli Stati. Di
Rovigo e d'altri Stati, ch'essi parimente
godeano, non si vede parola in questo
<span class="pagenum" id="Page_723">[723]</span>
accordo. Il medesimo accordo fecero
dipoi i marchesi con <i>Guelfo duca</i> di Spoleti
e marchese della Toscana nell'anno
1160.
</p>

<hr />
</div>

<div class="chapter">
<h2 class="hidden" id="MCLV">MCLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Adriano</span> IV papa 2.</td>
  </tr>
  <tr>
    <td><span class="smcap">Federigo</span> I re 4, imperad. 1.</td>
  </tr>
</table>

<p>
Verso la quaresima venne <i>Guglielmo
re</i> di Sicilia a Salerno: il che pervenuto
a notizia di <i>papa Adriano</i>, gli spedì <i>Arrigo
cardinale</i> de' santi Nereo ed Achilleo per
affari che noi non sappiamo <span class="fnote">[Romuald. Salern., in Chron., tom. 7 Rer. Italic.]</span>. Perchè
nella lettera a lui scritta non gli diede il
papa il titolo di re, ma quello solamente
di signor della Sicilia, se l'ebbe tanto a
male, che rimandò il legato senza voler
trattare con lui: cosa che turbò forte la
corte romana. Nè contento di ciò, prima
di tornarsene in Sicilia, diede ordine
ad Asclintino o Anscotino suo cancelliere,
dichiarato governator della Puglia,
di muovere guerra allo Stato ecclesiastico.
Portossi costui all'assedio di Benevento,
e ne devastò i contorni. Trovaronsi
ben animati alla difesa que' cittadini,
anzi avendo presa diffidenza di
<i>Pietro</i> loro <i>arcivescovo</i>, l'uccisero. Fu
questo assedio un suono di tromba che
eccitò alla ribellione molti de' baroni di
Puglia, o perchè gente facile alla rivolta,
o perchè sotto mano commossi dalla
corte di Roma. Alcuni d'essi accorsero
alla difesa di Benevento, altri abbandonarono
l'armata del re: il che fece sciogliere
quell'assedio. Entrò poscia <span class="fnote">[Anonymus Casin., tom. 5 Rer. Ital.]</span> il
cancelliere nella Campania romana; diede
alle fiamme Ceperano, Babuco, Todi
e i luoghi vicini; e, nel tornare indietro,
fece smantellar le mura d'Aquino, di
Pontecorvo e d'altre terre, e cacciò via
tutti i monaci, a riserva di dodici. Per
queste ostilità papa Adriano fulminò la
scomunica contra del re Guglielmo <span class="fnote">[Card. de Aragon., in Vit. Adrian. IV.]</span>:
<span class="pagenum" id="Page_724">[724]</span>
il che maggiormente servì ad accrescere
la ribellion de' baroni di Puglia. Per le
istanze del clero i Romani fecero istanza
che si levasse l'interdetto da Roma,
promettendo di cacciarne Arnaldo da
Brescia. Tornò dunque il papa in Roma,
e andò ad abitare al palazzo lateranense.
Sul principio di quest'anno marciò
il <i>re Federigo</i> coll'esercito suo a Vercelli
e a Torino <span class="fnote">[Otto Frisingens., de Gest. Frider. I.]</span>, senza che resti memoria
di quanto egli ivi operasse. Passato
il Po verso quelle parti, venne alla volta
della grossa terra del Cairo e della città
d'Asti. Sempre era seco <i>Guglielmo marchese</i>
del Monferrato, con inculcar le
sue doglianze contra que' popoli per torti
a lui fatti. E perciocchè questi non aveano
ubbidito ai precetti lor fatti dal re,
furono posti al bando come ribelli. Arrivato
Federigo al Cairo, trovollo voto
di abitatori, ma pieno di vettovaglie. Dopo
varii giorni di posata in quel luogo,
fece atterrarne le torri, che non erano
poche, e tutta la terra diede in preda al
fuoco. Eransi anche ritirati gli Astigiani
coi lor nobili ad un forte loro castello,
creduto <i>Novi</i> dall'Osio, e <i>Anone</i> dal signor
Sassi <span class="fnote">[Saxius, in Notis ad Ottonem Morenam.]</span>. Diede Federigo quella
città al marchese di Monferrato, che ne
fece smantellar molte torri e una parte
delle mura. Aggiungono gli Annali di
Asti <span class="fnote">[Annal. Astens., tom. 11 Rer. Ital.]</span> che quasi tutta quella città fu
consegnata alle fiamme. Non cessavano
intanto i Pavesi d'incitar Federigo contro
la città di Tortona <span class="fnote">[Otto Morena, Hist. Laudens., tom. 6 Rer.
Italic.]</span>, allegando varii
aggravi ricevuti da que' cittadini. Era
nondimeno il reato principale de' Tortonesi
l'aver eglino lega coi Milanesi, dai
quali ancora animati alla difesa ed anche
sovvenuti, benchè Federigo li citasse a
comparire, non vennero. Egli dunque
intraprese l'assedio di quella città nei
primi giorni di quaresima, nel dì 13 di
febbraio dell'anno presente. Seco era
<span class="pagenum" id="Page_725">[725]</span>
<i>Arrigo</i> estense-guelfo duca di Baviera e
Sassonia, che aveva condotto in sua parte
un grosso nerbo di cavalleria; e a quella
impresa concorsero ancora colla lor
gente i Pavesi e Guglielmo marchese di
Monferrato. Elegantemente si vede descritto
da Ottone vescovo di Frisinga
questo lungo assedio sostenuto con vigore
da quel popolo, a cui si era unito
anche in tale congiuntura <i>Obizzo Malaspina</i>
marchese, potente signore in quelle
parti e in Lunigiana. I mangani e le petriere,
gli archi, le balestre e le mine
furono in un continuo esercizio; ma con
tutto lo sforzo dei nemici non sarebbe
caduta quella forte città, se la penuria
dell'acqua e del pane non l'avesse finalmente
astretta a capitolare. Federigo,
ansioso di non perdere più tempo, perchè
gli premeva forte il viaggio di Roma affine
di ricevere la corona imperiale, accordò
a tutti gli abitanti l'uscita libera
con quanto poteano portar seco. Entrò
egli dipoi coll'esercito nell'abbandonata
città circa il dì 4 d'aprile (Sire Raul <span class="fnote">[Sire Raul, Hist., tom. 6 Rer. Ital.]</span>
scrive nel dì 18 di quel mese), la quale,
dopo un sacco generale, tutta fu data in
preda alle fiamme. Se vogliam credere
ad esso Sire Raul, avea promesso Federigo
di lasciarla intatta nel suo stato;
ma non fu mantenuta la parola, perchè
prima i Pavesi aveano sborsata gran
somma di danaro con patto della distruzion
della medesima, se cadeva nelle
mani del re. <i>Bruno abbate</i> di Chiaravalle
di Bagnolo, che avea trattata la resa
con quella promessa, veggendosi burlato,
fama fu che pel dolore da lì a tre
giorni mancasse di vita. Lasciarono i
Pavesi un corpo di lor gente, che altro
per otto giorni non fece che rovinar dai
fondamenti le case non affatto atterrate
dal fuoco.
</p>

<p>
Nel dì 17 di aprile, giorno di domenica,
Federigo invitato da' Pavesi alla lor
città, quivi, per attestato di Ottone
<span class="pagenum" id="Page_726">[726]</span>
Frisingense <span class="fnote">[Otto Frisingensis, de Gest. Friderici I,
lib. 2, cap. 21.]</span>, <i>in ecclesia sancti Michælis,
ubi antiquum regum longobardorum palatium
fuit, cum multo civium tripudio coronatur</i>.
Galvano Flamma, Buonincontro
Morigia, ed altri scrittori milanesi
lasciarono scritto che Federigo fu coronato
in santo Ambrosio di Milano, oppure
in Monza, chi dice nell'anno 1154, e chi
nel presente 1155. Senza esaminar meglio
questa loro opinione, anche io la riferii
nel mio trattato <i>de corona ferrea</i> <span class="fnote">[Anecdot. Latin., tom. 2.]</span>
stampato nell'anno 1698. Ora conosco
essere una frottola di questi storici. La
nimicizia insorta fra lui e i Milanesi non
gli permise di visitar Milano o Monza, e
molto meno di ricevere la corona del ferro
dalle mani di <i>Uberto arcivescovo</i>. Anzi,
siccome osservò il Sigonio <span class="fnote">[Sigonius, de Regno Ital., lib. 12.]</span>, e dopo lui
il signor Sassi <span class="fnote">[Saxius, in Notis ad Sigonium.]</span>, neppur si dee credere
che seguisse la coronazione ed unzione di
lui in Pavia. Il <i>coronatur</i> del Frisingense
unicamente vuol dire ch'egli nella basilica
di san Michele si fece vedere colla
corona in capo e lo scettro in mano.
Venne Federigo a Piacenza, città, che dopo
avere nel dì 26 d'aprile ricevuto il
soccorso della cavalleria e fanteria di due
porte di Milano, s'era ben preparata alla
difesa. Questo apparato e la fretta di Federigo
esentarono da ulteriori molestie
quella città. Celebrò Federigo vicino a
Bologna la festa della Pentecoste, e il
Ghirardacci <span class="fnote">[Ghirardacci, Istor. di Bologna, lib. 3.]</span> rapporta un suo diploma
dato <i>III idus maii juxta Rhenum</i>, in cui
ordina ai Bolognesi di rifare il castello di
Medicina, da essi distrutto. Di là passò in
Toscana, dove comandò ai Pisani d'armare
la lor flotta contra di Guglielmo re
di Sicilia, e diede l'arcivescovato di Ravenna
ad <i>Anselmo vescovo</i> di Avelberg,
stato suo ambasciatore a Costantinopoli,
con investirlo, secondo il solito, dell'esarcato
di Ravenna. Camminava a gran giornate
egli e l'esercito suo verso Roma,
<span class="pagenum" id="Page_727">[727]</span>
e questa sua fretta diede non poca apprensione
a <i>papa Adriano</i> <span class="fnote">[Cardin. de Aragon., in Vit. Adriani IV.]</span>, che per
anche non sapeva con qual animo venisse
questo principe, e principe a cui costava
poco l'eccidio della città. Per consiglio
di Pietro prefetto di Roma e di Ottone
Frangipane, gli mandò incontro, per concertar
prima le cose, tre cardinali, che
trovarono Federigo in San Quirico. Fra
le altre domande che questi gli fecero, vi
fu quella di avere in mano Arnaldo da
Brescia, che i visconti o conti di Campania
aveano tolto alle genti del papa, e il
teneano in un lor castello, onorandolo
qual profeta. Non tardò Federigo a spedir
gente, che prese uno di quei visconti,
il quale, per liberarsi, consegnò quell'eretico
ai cardinali. Messo costui nelle forze
del prefetto di Roma <span class="fnote">[Otto Frisingens., de Gest. Friderici I, lib. 2,
cap. 21.]</span>, fu impiccato e
bruciato, e le sue ceneri sparse nel Tevere,
acciocchè la stolida plebe non venerasse
il corpo di questo infame. Andarono
innanzi e indietro ambasciatori, prima
che seguisse l'accordo fra il papa e
l'imperadore; ma finalmente Federigo
promise e giurò di conservar tutti gli onori
e stati al pontefice e ai cardinali; e il
pontefice, di coronarlo. Giunto Federigo
nel territorio di Sutri, si attendò coll'esercito
nel Campo grasso. Colà venne da
Nepi papa Adriano, incontrato prima da
molti principi tedeschi; e quando fu per
ismontare al padiglione reale, aspettò indarno
che Federigo gli venisse a tenere
la staffa. Fu cagione questo accidente che
i cardinali spaventati se ne fuggissero a
Città Castellana, lasciando con pochi familiari
il pontefice, che smontato si mise
sul faldistorio preparato. Allora comparve
Federigo, e baciatigli i piedi, s'accostava
per ricevere il bacio di pace; ma il
papa intrepidamente gli rispose, che non
avendo esso re usata quella riverenza che
i di lui predecessori aveano praticata coi
romani pontefici, non volea baciarlo. Era
papa Adriano di animo grande e forte in
<span class="pagenum" id="Page_728">[728]</span>
sostenere i suoi diritti. Non la cedeva a
lui Federigo, e pretendea di non essere
tenuto a questo. Durò il dibattimento di
questo punto per tutto il dì seguente. Ma
fatto conoscere a Federigo che tale era il
cerimoniale e costume con varii esempli,
egli si arrendè; e passato a Nepi, dove era
la tenda del papa, che gli veniva incontro,
sceso da cavallo, andò a tenere la staffa
ad esso pontefice, che poi lo ammise al
bacio di pace; e di là insieme s'inviarono
alla volta di Roma. Di questo litigio
ho io rapportato altrove <span class="fnote">[Antiquit. Ital., Dissert. IV. pag. 117.]</span> un documento.
Aveano anche i Romani prima spediti
a Federigo i loro ambasciatori <span class="fnote">[Otto Frisingensis, lib. 2, cap. 22.]</span> per
rallegrarsi del suo arrivo, offerirgli la lor
suggezione, chiedere la confermazion del
senato e di molti pretesi privilegii, e inoltre
cinque mila lire per la coronazione; e
soprattutto che tornasse il governo temporale
di Roma, come era ne' secoli vecchi,
con esclusione de' papi. All'alterigia
e baldanza con cui parlarono i Romani,
non potè stare a segno la sofferenza di
Federigo. Rispose loro di maravigliarsi
che fossero venuti con pensiero di dar
legge a chi siccome principe e sovrano
di Roma doveva egli imporle ad essi.
Esaltò la potenza e il diritto degl'imperadori
franchi e tedeschi, e rigettò le lor
proposizioni. Participato poi l'affare al
papa, fu consigliato a non fidarsi di quel
popolo, e di spedire il più presto possibile
ad impossessarsi di San Pietro e della
città leonina: parere che tosto fu e con
felicità eseguito.
</p>

<p>
Nella mattina del dì seguente, giorno
18 di giugno, solennemente marciò
Federigo a San Pietro, accolto dal papa ai
gradini della basilica, e dopo aver prestato
i soliti giuramenti, cantata che fu la
messa, ricevette dalle mani del pontefice
la corona imperiale cogli altri ornamenti,
e con alte acclamazioni di tutta l'armata.
Ma i Romani, che videro fatta la festa
senza di loro, come impazziti per la rabbia,
dopo aver tenuto consiglio in Campidoglio,
<span class="pagenum" id="Page_729">[729]</span>
diedero all'armi, e circa il mezzogiorno
furiosamente uscirono di città,
e cominciarono verso San Pietro a far
man bassa contra qualunque Tedesco che
incontravano. Corsero anche i Tedeschi
all'armi, e si diede principio ad una terribil
mischia, cedendo ora gli uni ora gli
altri; e questa durò fin verso la notte,
ma colla peggio de' Romani, de' quali circa
mille rimasero sul campo, innumerabili
feriti, dugento prigioni: il resto si
salvò nella città. Afflittissimo per questa
tragedia il papa, tanto si adoperò colle
preghiere, che fece rilasciar i prigioni al
prefetto di Roma. Nel dì seguente egli e
l'imperadore, giacchè mancava loro la
sussistenza de' viveri, ritiratisi a Tivoli,
quivi diedero riposo all'esercito; e dipoi,
venuta la festa di san Pietro, la celebrarono
solennemente a Ponte Lucano. <i>Missam
Adriano papa celebrante, imperator
coronatur</i>, dice il Frisingense <span class="fnote">[Otto Frisingens., lib. 2, cap. 24.]</span>: cioè vi
assistè Federigo colla corona in capo, il
qual passo dichiara l'altro sopraddetto di
coronatur in Pavia. L'autore della Vita
di Adriano IV <span class="fnote">[Cardinal. de Aragon., in Vit. Adrian. IV.]</span> scrive che in tal occasione:
<i>Pontifex et Augustus ad missarum
solemnia in die illa pariter coronati processerunt</i>.
Crescendo poscia i caldi e le
malattie de' soldati, Federigo, lasciato il
papa, come si può credere, assai deluso,
dopo avergli lasciato il dominio di Tivoli,
salvo <i>in omnibus jure imperiali</i>, si rimise
in viaggio alla volta della Lombardia.
Giunto a Spoleti, nè potendo ottener vettovaglia
nè contribuzione da quel popolo
che avea anche ritenuto prigione il conte
Guido Guerra, il più ricco fra i baroni
della Toscana, già inviato da esso Augusto
al re di Sicilia, senza volerlo rendere
mosse l'oste contra di loro. Uscirono
baldanzosi gli Spoletini ed attaccarono la
zuffa; ma furono così ben respinti ed incalzati,
che con esso loro alle spalle entrarono
nella città anche i Tedeschi vittoriosi.
Andò la sconsigliata città a sacco, e poi
ne fu fatto un miserabil falò: gastigo barbarico
<span class="pagenum" id="Page_730">[730]</span>
e sempre detestabile di questi tempi.
Nella Vita di sant'Ubaldo <span class="fnote">[Vit. S. Ubaldi, in Actis Sanct., ad diem 16
maii.]</span> vescovo
di Gubbio è scritto che Federigo passò
per quella città, e benchè istigato dai castellani
circonvicini a distruggerla, pure
per intercession del santo prelato, nessun
male le fece. Potrebbe dubitarsi del suo
arrivo colà, sapendosi ch'egli nel viaggio
arrivò ad Ancona, città allora dipendente
dall'imperador de' Greci, dove dai di lui
ambasciatori fu visitato e riccamente regalato.
Passò poscia il Po a San Benedetto
di Polirone, e pervenne nel distretto di
Verona. In quella città pubblicò la sentenza
contra de' Milanesi, per aver essi
distrutte le città di Como e di Lodi <span class="fnote">[Antiquit. Italic., Dissert. XXVII, pag. 591.]</span>,
privandoli del diritto della zecca, con trasferirlo
alla città di Cremona sua fedele,
siccome ancora di tutte l'altre regalie godute
in addietro da esso popolo di Milano.
Ebbe poscia nel passaggio dell'Adige a
dolersi de' Veronesi pel ponte malamente
fatto su quel fiume; e alla Chiusa trovò
una man di assassini che gli vietavano il
passo, richiedendo regali e pagamento per
chiunque volesse passare. Fece Federigo
salire una brigata de' suoi sull'erto monte,
e faticar tanto con rotolar pietre, che
avendo snidati da quelle caverne quei
malandrini, gli ebbe nelle mani, e di loro
fece far la giustizia che meritavano. Così
sano e salvo se ne tornò in Germania
l'Augusto Federigo, con aver ottenuta la
corona, e nulla operato in favore di chi
l'avea coronato.
</p>

<p>
Finita questa scena, un'altra ne ebbe
principio in Puglia. Avrebbe desiderato
esso imperadore, allorchè fu in Roma, di
portar la guerra in quelle parti; ma l'esercito
suo, in cui si vedeano cader malati
tanti di loro, troppa ripugnanza ne
avea dimostrato. Pertanto i baroni fuorusciti
altro far non poterono se non impetrar
delle patenti da esso imperadore,
come inviati da lui a que' popoli. Ricorsero
ancora a papa Adriano, che promise
<span class="pagenum" id="Page_731">[731]</span>
loro ogni aiuto, anzi fu egli il principal
promotore di quelle ribellioni, come accennano
Romoaldo Salernitano <span class="fnote">[Romualdus Salern., in Chron.]</span>, Guglielmo
Tirio <span class="fnote">[Guillelmus Tyrius, lib. 18, cap. 2. Cardin.
de Aragon., in Vit. Adrian. IV, P. I, tom. 3 Rer.
Ital. Anonym. Casinens., in Chron.]</span> ed altri. Fra i principali
che armati congiurarono contra del re
<i>Guglielmo</i>, vi fu <i>Roberto</i> già principe di
Capoa, <i>Andrea</i> conte di Rupecanina, e
<i>Riccardo</i> dall'Aquila. Anche <i>Roberto</i> di
Bissavilla conte di Loritello, benchè cugino
germano del re Guglielmo, entrò in
quella congiura, anzi ne fu il capo, dacchè
il perfido ammiraglio Maione, favorito
del re, l'avea messo in disgrazia di lui <span class="fnote">[Hugo Falcandus, in Chron.]</span>.
Mossero pertanto questi baroni una fiera
sollevazione in Puglia contra del re Guglielmo.
Al principe Roberto riuscì di ricuperare
Capoa col suo principato; all'altro
Roberto di prendere Suessa, Tiano
e la città di Bari, il cui castello fece egli
spianare. Il conte Andrea s'impadronì
del contado d'Alife. Aveano essi baroni
sul principio tenuto trattato con <i>Manuello
imperadore</i> di Costantinopoli, per tirarlo
in questa guerra: occasione da
lui sospirata molti anni addietro <span class="fnote">[Romualdus Salernit., in Chron., tom. 7 Rer.
Ital.]</span>. Vi
entrò egli dunque a braccia aperte, e spedì
in Puglia Michele Paleologo, quel medesimo
che in Ancona fece l'ambasciata
all'imperadore Federigo, con gran somma
di danaro al conte Roberto e agli altri
baroni, acciocchè assoldassero gente e facessero
guerra al re Guglielmo. Mandò
inoltre una flotta comandata da un Sebasto,
la quale s'impossessò di Brindisi, a
riserva del castello. Tutte le altre città
marittime s'accordarono coi Greci e col
suddetto Roberto conte di Loritello. In
somma si sostennero in sì fiera tempesta
alla divozione del re Guglielmo solamente
Napoli, Amalfi, Surrento, Troia, Melfi,
e poche altre città e castella forti. Per accalorar
maggiormente questa impresa
<span class="pagenum" id="Page_732">[732]</span>
mosse da Roma <i>papa Adriano</i> <span class="fnote">[Cardin. de Aragon., in Vit. Adriani IV.]</span>, accompagnato
da molte schiere d'armati, e circa
la festa di san Michele di settembre
arrivò a san Germano, dove Roberto, di
nuovo principe di Capoa, e gli altri baroni
gli giurarono fedeltà ed omaggio. Di là
passò a Benevento, e per tutte quelle parti
fu riconosciuta la di lui sovranità. Intanto
dugento cavalli milanesi con dugento
fanti, appena partito da Piacenza Federigo <span class="fnote">[Sire Raul, Hist., tom. 6 Rer. Ital.]</span>,
entrarono nella distrutta città
di Tortona, e vi si afforzarono il meglio
che poterono. V'accorsero i Pavesi colla
loro armata <span class="fnote">[Otto Morena, Hist. Landens., tom. 6 Rer.
Italic.]</span>; ma o perchè non si attentarono,
o perchè il marchese di Monferrato
per suoi segreti fini li dissuase, se
ne tornarono indietro colle pive nel sacco.
Ciò udito dai Milanesi, che dianzi
aveano richiamato da Tortona quel corpo
di gente senza essere stati ubbiditi, sentendosi
animati a soccorrere una città
che per loro amore s'era sacrificata, nacque
in loro gran voglia di rifabbricarla,
e a questo fine spedirono colà le genti di
Porta Ticinese e Vercellina, che si diedero
a rimettere in piedi le mura. Successivamente
vi mandarono i soldati di due
altre porte. Ma eccoti nel dì 25 di maggio
l'esercito pavese venire a trovarli. Uscirono
in campagna i Milanesi, e si affrontarono
co' nemici; ma infine toccò loro la
mala fortuna, e il dare alle gambe, con lasciare
in preda de' Pavesi tutto il loro
equipaggio, oltre a molti uccisi o presi.
In questo fatto d'armi coi Milanesi si
trovò lo stesso Ottone Morena istorico.
Nel dì seguente diedero i Pavesi un fiero
assalto alla città, e v'entrarono anche due
bandiere d'essi, ma furono respinti con
bravura. Essendo poi tornati a Pavia i
nemici, attesero i Milanesi a rifar le mura
e le fosse di Tortona, tutte alle loro
spese. E questo passava in Italia. Dacchè
fu in Germania l'Augusto Federigo <span class="fnote">[Otto Frisingens., de Gest. Frider. I, lib. 2,
cap. 29.]</span>,
<span class="pagenum" id="Page_733">[733]</span>
alla metà d'ottobre tenne una gran dieta
in Ratisbona, dove diede il possesso della
Baviera ad <i>Arrigo Leone</i> estense-guelfo
duca di Sassonia, e ammise all'udienza
<i>Tebaldo vescovo</i> di Verona, inviato dalla
sua città a scusarsi ed umiliarsi. Nè vi
andò indarno. <i>In gratiam</i>, dice Ottone da
Frisinga, <i>recepta est Verona. Nam et magnam
pecuniam dedit ac militiam, quam
habere posset, contra Mediolanenses ducere
sacramento firmavit</i>.
</p>

<hr />
</div>

<div class="chapter">
<h2 class="hidden" id="MCLVI">MCLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Adriano</span> IV papa 3.</td>
  </tr>
  <tr>
    <td><span class="smcap">Federigo</span> I re 5, imperad. 2.</td>
  </tr>
</table>

<p>
Nella primavera di quest'anno l'<i>imperador
Federigo</i> celebrò in Wirtzburg le
sue nozze con <i>Beatrice</i> figliuola di <i>Rinaldo
conte</i> di Borgogna <span class="fnote">[Otto Frisingens., de Gest. Friderici I, lib. 2,
cap. 30.]</span>, che gli portò
in dote molti Stati. Vennero in questi
tempi gli ambasciatori del greco Augusto
<i>Manuello Comneno</i>, ma non furono ammessi.
Curioso è il motivo che ci vien
qui narrato da Ottone Frisingense, per
cui svanì tutta la precedente amicizia e
confidenza che passava tra i due imperii
occidentale ed orientale. Sia verità o bugia,
fu rappresentato a Federigo che i
Greci, allorchè egli passò da Ancona,
aveano destramente colta una lettera
sigillata col sigillo d'esso imperador Federigo
(quasichè niuna di queste lettere si
conservasse nella corte di Costantinopoli),
e s'erano serviti di quel sigillo applicato
ad altra carta, fingendo che Federigo
avesse conceduta al greco Augusto la
Campania e la Puglia, per tirar dalla sua
i popoli di quelle contrade. Con questa
frode e con gran profusione d'oro guadagnati
non pochi baroni della Puglia,
s'erano fatti padroni di un gran tratto di
paese, e specialmente di Bari capital della
provincia, dove era morto Michele Paleologo,
condottiere di quella impresa. Corse
anche voce in Germania che <i>Guglielmo
re</i> di Sicilia fosse o mancato di vita o
<span class="pagenum" id="Page_734">[734]</span>
impazzito. E infatti abbiamo da Ugone
Falcando <span class="fnote">[Hugo Falcandus, in Chron.]</span> che Guglielmo nell'anno
addietro, per artifizio del suo disleale favorito
ed ammiraglio Maione, se ne stette
come chiuso nelle stanze del suo palazzo
in Palermo, senza dar udienza a chi che
sia, fuorchè ad esso Maione e ad <i>Ugone
arcivescovo</i> di quella città. Ora, benchè
Federigo odiasse non poco il re Guglielmo,
pure più rabbia in lui cagionava il
vedere che i Greci, potenza maggiore e
capace di far maggiori progressi in Italia,
avessero usurpata la Puglia; e però, chiamandoli
traditori, già si disponeva a tornare
in Italia per muovere guerra contra
di loro. Ma dacchè intese che Guglielmo
era vivo e sano di mente, e che altra
faccia aveano presa gli affari di Puglia,
siccome dirò fra poco, smontò da quel
disegno, e solamente rivolse i suoi pensieri
contra de' Milanesi, che erano in sua
disgrazia, con fare i preparamenti necessarii
per tale impresa.
</p>

<p>
Ora è da sapere che, per attestato del
suddetto Ugone Falcando, molte trame
furono fatte dal menzionato Maione contra
di non pochi baroni della Sicilia, i
quali giunsero a ribellarsi con gran confusione
di cose in Palermo e in altri luoghi.
Servirono tali sconcerti a svegliare
l'addormentato <i>Guglielmo</i>, che non arrivò
già per questo a conoscere qual mostro
egli tenesse appresso nella persona
di Maione. Risaputo bensì finalmente il
grave sfasciamento de' suoi affari in Puglia,
si applicò tosto al riparo. Il suo primo
tentativo fu quello di rimettersi, se potea,
in grazia di <i>papa Adriano</i> <span class="fnote">[Cardin. de Aragon., in Vita Adriani IV.]</span>, e tanto più
perchè si venne a sapere che l'imperador
greco facea proposizioni ingorde di danaro
al medesimo pontefice per ottener tre
città marittime, con promettere ancora di
dargli tali forze di gente e d'oro da poter
cacciare Guglielmo dalla Sicilia. Venuto
dunque a Salerno, inviò al papa il vescovo
eletto di Catania ed altri della sua corte,
con plenipotenza di far pace colla Chiesa
<span class="pagenum" id="Page_735">[735]</span>
romana, offerendole il danaro esibito dai
Greci, tre terre per li danni dati, omaggio
ed ubbidienza, e la libertà delle chiese.
Non prestò fede a tutta prima il pontefice
Adriano a queste proposizioni, e per chiarirsene
inviò a Salerno <i>Ubaldo cardinale</i>
di santa Prassede. Accertossi egli tutto
essere vero; e il papa, trovandovi del vantaggio,
inclinava forte alla concordia, se
non che gli si oppose la maggior parte
de' cardinali che macinavano nella lor
mente delle inusate grandezze, in maniera
che disturbarono tutto il negoziato. Ebbero
bene a pentirsi della lor ingordigia, e a
provare che chi si esalta sarà umiliato,
e chi si umilia verrà esaltato. Il re Guglielmo,
messo insieme un poderoso esercito
per mare e per terra <span class="fnote">[Romualdus Salernit., in Chron. Anonym.
Casinens., in Chron. Johann. de Ceccano.]</span>, andò alla
volta di Brindisi, occupato da' Greci, da
dove si ritirò <i>Roberto conte</i> di Loritello,
con venire a Benevento. Si teneva tuttavia
il castello pel re. Assediata quella
città, i Greci co' Pugliesi uscirono in campo
aperto, e diedero battaglia. Durò un
pezzo dubbioso il combattimento; ma in
fine la vittoria si dichiarò in favore di
Guglielmo. Molta nobiltà de' Greci fu ivi
presa ed inviata nelle carceri di Palermo;
gran bottino di danaro e di navi fu
fatto, e riacquistata la città nel dì 28 di
maggio. A non pochi ancora de' baroni
pugliesi ribelli toccò la disgrazia di cader
nelle mani del re. Tolta fu ad alcuni la
vita, ad altri la vista.
Ciò fatto, marciò alla volta di Bari col
vittorioso esercito. Uscirono i cittadini ad
incontrarlo senz'armi e in abito di penitenza,
chiedendo misericordia. Altro non
ottennero al re, troppo sdegnato per lo
smantellamento della sua cittadella, se non
spazio di due giorni per uscir della città
con quanto poteano asportare. Dopo di
che spianate prima le mura, fu quella
dianzi sì superba, sì popolata e ricca città
ridotta in un mucchio di pietre, e diviso
il suo popolo in varie ville. Un sì lagrimevole
spettacolo fece che non tardarono
le altre città della Puglia perdute a rimettersi
<span class="pagenum" id="Page_736">[736]</span>
in grazia e sotto il dominio del re
Guglielmo, il quale continuò il viaggio
sino a Benevento, dove i più de' baroni
suoi ribelli s'erano rifugiati.
</p>

<p>
Tal paura mise il suo avvicinamento
<i>a Roberto principe</i> di Capoa, dimorante
in essa città di Benevento, che non credendosi
sicuro, prese la fuga. Ma nel passare
il Garigliano, tesogli un agguato da
<i>Riccardo</i> dell'Aquila conte di Fondi, fu
preso e poi consegnato a Guglielmo. Con
questo tradimento Riccardo rientrò in
grazia del re; e Roberto inviato prigione
a Palermo, ed abbacinato, finì poco appresso
nelle miserie la sua vita. S'interpose
il pontefice Adriano, che si trovava
in Benevento anche egli, per salvare Roberto
conte di Loritello, Andrea conte di
Rupecanina, ed altri baroni che erano
presso di lui chiusi in quella città; ed il
re si contentò di non molestarli, purchè
uscissero fuori del regno: grazia di cui
non tardarono a prevalersi. E allora fu
che esso pontefice, chiarito delle umane
vicende, e pensando al suo stato, mandò
egli stesso a ricercar quella pace, per cui
pochi mesi prima era stato supplicato.
Inviò dunque i cardinali <i>Ubaldo</i> di santa
Prassede, <i>Giulio</i> di san Marcello e <i>Rolando</i>
di san Marco al re Guglielmo, per avvertirlo
da parte di san Pietro di non offendere
Benevento, di soddisfare per li danni
dati, e di conservare i suoi diritti
alla Chiesa romana. Furono essi benignamente
accolti dal re, intavolarono il trattato
della pace, e dopo molti dibattimenti
fu essa conchiusa. Mediatore fra gli altri
ne fu <i>Romoaldo arcivescovo</i> di Salerno,
quel medesimo che ci ha lasciata la sua
Storia, da me data alla luce. Rapporta il
cardinal Baronio <span class="fnote">[Baron., Annales, ad hunc annum.]</span> il diploma del <i>re
Guglielmo</i>, che contiene le condizioni
dell'accordo, e con esso s'ha a confrontare
ciò che ne scrivono alcuni moderni.
Si obbligò il papa di concedere al re l'investitura
del regno di Sicilia, del ducato
di Puglia, del principato di Capoa, Napoli,
Salerno e Melfi, siccome ancora della
<span class="pagenum" id="Page_737">[737]</span>
Marca e dell'altro paese ch'egli dovea
avere di qua da Marsi. E il re si obbligò a
prestargli omaggio contro ogni persona,
e il giurargli fedeltà, con pagare ogni anno
il censo di seicento schifati per la Puglia
e Calabria, e cinquecento per la Marca:
cose tutte eseguite dipoi nella chiesa di
san Marciano fuori di Benevento, dove
alla presenza di molta nobiltà e popolo
diede Guglielmo il giuramento a' piedi del
papa, e ricevette l'investitura. Sotto il
nome di <i>Marca</i> è da vedere che paese
fosse allora disegnato. Forse quella di
Chieti, non osando io spiegar ciò della
marca di Camerino, che è la stessa con
quella d'Ancona e di Fermo. Confermò
papa Adriano IV con sua bolla, riferita
parimente dal cardinal Baronio, la concordia
suddetta; concordia nondimeno che
dispiacque ad alcuni de' cardinali, e molto
più all'imperador Federigo, che si vedea
precluso con ciò l'adito alla meditata guerra
di Puglia. Di grandi regali in oro, argento
e drappi di seta lasciò il re Guglielmo al
papa, ai cardinali e a tutta la corte pontificia <span class="fnote">[Cardin. de Aragon., in Vita Eugenii IV.]</span>,
e poi se ne andò. Da Benevento venne
il papa alla volta di Roma, con passare
per Monte Casino e per le montagne
di Marsi. E perciocchè la città d'Orvieto,
per lunghissimo tempo sottratta alla
giurisdizione della Chiesa romana, era
tornata alla sua ubbidienza, volle il buon
pontefice consolar quei popoli colla sua
presenza. Con singolar onore quivi ricevuto,
alla venuta poi del verno passò
alla volta dell'ameno e popolato castello
di Viterbo, e di là a Roma, dove
pacificamente alloggiò nel palazzo lateranense.
Nell'anno presente i Milanesi, ricevuto
qualche rinforzo di gente da Brescia,
continuarono la guerra contro ai
Pavesi <span class="fnote">[Sire Raul, Hist., tom. 6 Rer. Ital.]</span>. Presero loro varii luoghi, e fra
gli altri il forte castello di Ceredano, non
avendo osato i Pavesi e Novaresi, benchè
usciti in campagna con tutto il loro sforzo,
di venire ad alcun fatto d'armi, nè di
tentar di soccorrere quella terra, che poi
<span class="pagenum" id="Page_738">[738]</span>
fu spianata. Andarono ancora i Milanesi
nella valle di Lugano, e suggettarono circa
venti di quelle castella. Seguì ancora
un conflitto fra essi e i Pavesi, in cui ebbero
la peggio gli ultimi. Studiaronsi in
questi tempi i Piacentini <span class="fnote">[Annales Placentini, tom. 16 Rer. Ital.]</span> di fortificar la
loro città con buone mura, torri e fosse,
ben prevedendo i malanni che sovrastavano
alla Lombardia per la ribellion de' Milanesi.
Intanto diede fine a' suoi giorni <i>Domenico
Morosini</i> doge di Venezia <span class="fnote">[Dandul., in Chron., tom. 12 Rer. Ital.]</span>, in
cui luogo fu sostituito <i>Vitale Michele II</i>,
il quale non tardò a far pace coi Pisani.
Nell'anno presente ancora, se è da prestar
fede alla Cronica di Jacopo Malvezzi <span class="fnote">[Malveccius, Chron. Brixian., tom. 14 Rer.
Italic.]</span>,
i Bresciani, per cagion delle castella
di Volpino e Ceretello, mossero guerra
ai Bergamaschi. Vennero alle mani
coll'esercito d'essi nel mese di marzo vicino
a Palusco, e insigne vittoria ne riportarono
col far prigioni due mila e cinquecento
Bergamaschi, e prendere il loro
principal gonfalone, che, portato nella chiesa
de' santi Faustino e Giovita, ogni anno
nella gran solennità si spiegava. All'incontro
fecero i Genovesi pace e concordia
con Guglielmo re di Sicilia <span class="fnote">[Caffari, Annal. Genuens., lib. 1, tom. 6 Rer.
Ital.]</span>, e lor ne
venne molto vantaggio ed onore.
</p>

<hr />
</div>

<div class="chapter">
<h2 class="hidden" id="MCLVII">MCLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Adriano IV</span> papa 4.</td>
  </tr>
  <tr>
    <td><span class="smcap">Federigo</span> I re 6, imperad. 3.</td>
  </tr>
</table>

<p>
Dappoichè <i>papa Adriano</i> avea fatte
coll'Augusto <i>Federigo</i> tante doglianze di
<i>Guglielmo re</i> di Sicilia, ed era restato con
lui in concerto di fargli guerra; cosa che
Federigo non avea potuto eseguire dopo
aver presa la corona imperiale a cagion
delle malattie entrate nell'esercito suo;
restò forte esacerbato esso imperadore
all'udire nell'anno precedente la pace
data dal papa a Guglielmo con accordargli
il titolo di re, senza participazione alcuna
<span class="pagenum" id="Page_739">[739]</span>
ed assenso suo. Adirato perciò fin
da allora, cominciò a far conoscere il suo
mal talento contro d'esso Adriano col
difficultare agli ecclesiastici del regno germanico
di passare alla corte pontificia
per ottener benefizii o per altri affari.
Mosso da questa non picciola novità
Adriano spedì nell'anno presente due
cardinali, cioè <i>Rolando</i> cancelliere e
<i>Bernardo</i> del titolo di san Clemente, alla
corte cesarea <span class="fnote">[Radevicus, de Gestis Frider. I, lib. 1, cap. 8.]</span>. Correva il mese d'ottobre,
e Federigo Augusto s'era portato a
Besanzone per farsi riconoscere padrone
del regno della Borgogna, siccome in fatti
ottenne, avendo in persona o per lettere
prestata a lui ubbidienza gli arcivescovi
di <i>Lione, Vienna, Arles</i>, i vescovi di <i>Valenza</i>,
d'<i>Avignone</i> e d'altre città. Era
concorsa a Besanzone gran foresteria per
veder l'imperadore, e per affari. V'erano
Romani, Pugliesi, Veneziani, Lombardi,
Franzesi, Inglesi e Spagnuoli. Furono ricevuti
onorevolmente i legati apostolici,
i quali presentarono a Federigo una lettera
del papa, conceputa con gravi risentimenti,
perch'esso imperadore non avesse
finora gastigato quegli scellerati di
Germania che aveano preso e messo in
prigione <i>Esquilo arcivescovo</i> di Lunden in
Isvezia (e non già di Londra, come immaginò
il Baronio) nel ritorno di Roma,
con ricordargli appresso la prontezza con
cui esso pontefice gli avea conferita l'imperial
corona; del che non era pentito,
nè si pentirebbe, quando anche <i>majora
beneficia excellentia tua de manu nostra
suscepisset</i>. Letta la lettera, e spiegata a
chi non sapeva il latino, si alzò un gran
bisbiglio nell'assemblea a cagione de' termini
forti in essa adoperati, ma principalmente
per quella parola di <i>beneficia</i>, che
fu presa in senso rigoroso, quasichè adoperata
nel senso de' legisti, presso i quali
significa <i>feudo</i>, volesse il pontefice far sapere
che l'imperadore dalle mani del papa
riceveva in feudo l'imperio. Diede motivo
a tale interpretazione l'aver veduto in
Roma una pittura, rappresentante nel palazzo
<span class="pagenum" id="Page_740">[740]</span>
lateranense l'<i>imperador Lottario</i> ai
piedi del papa, con questi due versi sotto:
</p>

<div class="poem">
<p>REX VENIT ANTE FORES, IVRANS PRIVS VRBIS HONORES,</p>
<p>POST HOMO FIT PAPAE, SVMIT QVO DANTE CORONAM.</p>
</div>

<p>
Quell'<i>homo</i> vuol dire <i>vassallo</i>. Ne fu
fatta doglianza collo stesso papa Adriano
che avea promesso di farlo cancellare.
Uscirono parole calde su questo nell'assemblea,
e s'aumentò il fuoco, perchè dicono
avere risposto uno dei legati: <i>A quo
ergo habet, si a domino papa non habet imperium</i>?
A tali parole poco mancò che <i>Ottone
conte</i> palatino di Baviera, sguainata
la spada, non gli tagliasse il capo. Quetò
Federigo il tumulto, e poi diede ordine
che i legati fossero messi in sicuro, acciocchè
nel dì seguente per la più corta
se ne tornassero a Roma. Notificò poi
esso imperadore quest'avvenimento con
sua lettera sparsa per tutta la Germania,
lamentandosi del fatto dei legati, e del poco
rispetto a lui mostrato dal papa, con
aggiugnere essersi trovati presso quei legati
non pochi fogli in bianco sigillati, per
potere a loro arbitrio scrivervi quel che
volevano, per accumular danari e spogliar
le chiese del regno. Si vede che tanto il
papa, quanto l'imperadore erano inclinati
alla rottura. L'avere il papa dalla
sua il potente re di Sicilia, il facea parlar
alto; ma questa loro concordia quella appunto
era che a Federigo maggiormente
movea la bile. Nè mancavano i baroni
pugliesi rifugiati colà di accenderla vieppiù,
con isparlar dappertutto del papa.
Ottone da San Biagio <span class="fnote">[Otto de Sancto Blasio, in Chron.]</span> mette l'avvenimento
suddetto sotto l'anno 1156, ma
Radevico, scrittore di maggior peso, sotto
il presente.
</p>

<p>
Durando tuttavia la guerra in Lombardia,
i Milanesi, fatto un grande sforzo
contra dei Pavesi, con qualche aiuto ancora
de' Bresciani, e dato il comando dell'armata
a <i>Guido conte</i> di Biandrate, nel
mese di giugno si portarono alla volta di
Vigevano, terra insigne de' Pavesi, alla cui
<span class="pagenum" id="Page_741">[741]</span>
difesa s'erano posti <i>Guglielmo marchese</i>
di Monferrato, <i>Obizzo Malaspina</i> marchese,
che dovea aver cangiata casacca, ed
altri baroni <span class="fnote">[Sire Raul, Hist., tom. 6 Rer. Ital. Otto Morena,
Histor. Laudens.]</span>. Distrussero il castello di
Gambalò, assediarono dipoi Vigevano, e
tanto lo tennero stretto, che per mancanza
di viveri lo strinsero alla resa, e dipoi
lo spianarono. Seguì in tal congiuntura
un accordo fra i Milanesi e Pavesi, che
durò ben poco. Ottone Morena scrive per
colpa de' Milanesi, e Sire Raul per mancamento
de' Pavesi. Perciò il popolo di
Milano, che era tornato a casa, di nuovo
uscì in campagna, e passato in Lomellina,
fertilissimo paese già tolto dai Pavesi ai
nobili conti palatini di Lombardia, si diedero
a rifabbricar la terra di Lomello,
capitale allora di quella provincia. Nel
medesimo tempo maggiormente accalorarono
il rifacimento e le fortificazioni di
Tortona, di Gagliate, Trecate e d'altri
luoghi, fecero di buone fosse a Milano,
di maniera che, per attestato di Sire Raul,
in tali fatture e nel rimettere dei fortissimi
ponti sopra i fiumi Ticino ed Adda,
spesero più di cinquanta mila marche di
argento purissimo. Si mossero contra di
loro in quest'anno i Cremonesi; ma senza
alcuna impresa di rilievo se ne ritornarono
alla loro città. Intanto gl'infelici
Lodigiani, secondo l'asserzione di Ottone
Morena, storico contemporaneo di quella
città, furono con aggravii nuovi maggiormente
afflitti dal popolo di Milano. Non
si sa che in quest'anno il re di Sicilia
<i>Guglielmo</i> alcuna impresa facesse. Perduto
ne' piaceri, e ritirato nel suo palagio di
Palermo, lasciava le redini all'indegno
Maione suo ammiraglio, il quale gli dovea
lodar la vita ritirata e lussuriosa dei sultani
turcheschi, per farla egli intanto da
re e per continuare in questi tempi la
persecuzione contra di qualunque barone
siciliano che fosse o paresse contrario ai
suoi voleri e disegni. Ma nel mese di
<span class="pagenum" id="Page_742">[742]</span>
novembre <i>Andrea conte</i> di Rupecanina <span class="fnote">[Anonymus Casinensis, in Chron. Johan. de
Ceccano, in Chron. Fossaenovae.]</span>,
uno de' baroni di Puglia ribelli, che dianzi
era fuggito fuori del regno, vi tornò
per voglia massimamente di vendicare il
tradimento fatto a <i>Roberto principe</i> di
Capoa da <i>Riccardo</i> dall'Aquila conte di
Fondi. Unì egli una picciola armata di
Romani, Greci e Pugliesi, e con essa entrato
nel contado di Fondi, lo prese insieme
colla città d'Acquino, e bruciò il traghetto
dove tradito fu il suddetto principe
di Capoa. Confermò papa Adriano in questo
anno <i>IV idus novembris</i>, stando nel
palazzo lateranense, i privilegii a <i>Guifredo
abbate</i> del monistero di san Dionisio di
Milano, come costa da sua bolla da me
data alla luce <span class="fnote">[Antiquit. Italic., Dissert. LXX.]</span>.
</p>

<hr />
</div>

<div class="chapter">
<h2 class="hidden" id="MCLVIII">MCLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Adriano IV</span> papa 5.</td>
  </tr>
  <tr>
    <td><span class="smcap">Federigo I</span> re 7, imperad. 4.</td>
  </tr>
</table>

<p>
L'anno fu questo in cui <i>Federigo
imperadore</i> determinò la seconda sua venuta
in Italia, per domare i Milanesi,
Bresciani e Piacentini, ribelli alla sua corona.
A questo fine mise insieme un potentissimo
esercito, e ne fece la massa
ne' contorni d'Augusta. Erano già tornati
a Roma i due cardinali legati, rimandati
indietro dall'imperador Federigo <span class="fnote">[Radevicus, de Gest. Frider. I, lib. 1, cap. 15.]</span>,
ed aveano riempiuta la corte
pontificia di lamenti per l'affronto lor
fatto in Germania. Fu diviso il clero
romano: l'una parte accusava di mala
condotta i legati, con dar ragione all'imperadore;
e l'altra sosteneva il loro operato.
Sopra di ciò <i>papa Adriano</i> scrisse
una lettera agli arcivescovi e vescovi di
Germania, gravida bensì di lamenti per
lo strapazzo fatto ai suoi legati, ma con
raccomandarsi che placassero e mettessero
in miglior sentiero l'imperadore.
All'incontro quei prelati gl'inviarono
una risposta assai vigorosa in difesa della
<span class="pagenum" id="Page_743">[743]</span>
dignità imperiale, rilevando sopra tutto
l'insolenza di que' versi, e di quella dipintura
che dicono osservata nel palazzo
lateranense, la quale dovea per anche
essere stata abolita, toccando anche gli
abusi ed aggravii introdotti nelle chiese
della Germania dai ministri della curia
romana. Perciò il saggio pontefice, udendo
che Federigo si preparava per tornare
coll'armi in Italia, giudicò meglio di
smorzare il nato incendio con inviare in
Germania due altri legati più prudenti,
cioè <i>Arrigo cardinale</i> de' santi Nereo ed
Achilleo, e <i>Giacinto cardinale</i> di santa
Maria della scuola greca, che per viaggio
furono presi, spogliati e posti in prigione
da due conti del Tirolo. Furono poi rilasciati,
ed <i>Arrigo il Leone</i> duca di Baviera
e Sassonia fece poi un'esemplare vendetta
di que' nobili masnadieri. Trovarono
questi legati Federigo ne' contorni
d'Augusta, ed ammessi all'udienza, gli
parlarono con gran riverenza, e presentarongli
una lettera mansueta del papa. In
essa egli spiegava la parola <i>beneficium</i>,
dichiarando di aver non mai preteso che
l'imperio fosse un feudo. Bastò questo a
calmare l'ira di Federigo; ed avendo egli
poscia dato buon sesto ad alcune altre
differenze che passavano fra lui e la corte
di Roma, fu ristabilita la pace, e i legati
contenti e nobilmente regalati se ne ritornarono
a Roma. Avea già l'Augusto Federigo
spediti in Italia per precursori alla
sua venuta <i>Rinaldo</i> suo cancelliere e <i>Ottone
conte</i> del palazzo. Questi verso la
Chiusa sull'Adige s'impadronirono del
castello di Rivola, importante per la sicurezza
del passaggio dell'armata. Giunti
a Cremona, quivi tennero un gran parlamento,
al quale intervennero gli arcivescovi
di Milano e di Ravenna, quindici
vescovi, e molti marchesi, conti e consoli
delle città. Visitarono dipoi l'esarcato di
Ravenna, e nell'andare alla volta d'Ancona,
scoprirono che i Greci, allora dominanti
in quella città, assoldavano gente
sotto pretesto di volere far guerra a <i>Guglielmo
re</i> di Sicilia, ma infatti con disegno
<span class="pagenum" id="Page_744">[744]</span>
d'impadronirsi di altre città marittime
dell'Adriatico. A man larga spendevano
costoro, e però vi concorrea popolo
da tutte le bande. I legati incontratisi nel
cammino con <i>Guglielmo Maltraverser</i>
(vuol dire Radevico <i>da Traversara</i>), il più
nobile dei Ravennati, gli fecero tal paura,
che non pensò più a trattar coi Greci.
Arrivati poi nelle vicinanze d'Ancona
con un drappello d'armati, ne chiamarono
fuori i ministri del greco Augusto, e
fecero loro una calda ripassata con varie
minaccie, in guisa tale che i medesimi
stentarono ad iscusarsi. Dopo ciò, sen
vennero que' legati a riposare in Modena.
Diviso in varii corpi l'immenso suo esercito,
Federigo parte ne inviò in Italia pel
Friuli, parte pel Mongivì, altri per Chiavenna
e pel lago di Como. Calò egli stesso
per la valle di Trento col fiore dell'armata,
seco conducendo <i>Uladislao duca</i>
di Boemia, a cui poco prima avea conferito
le insegne e il titolo di re, <i>Federigo
duca</i> di Suevia, figliuolo del re Corrado,
<i>Corrado duca</i> palatino del Reno suo fratello,
con varii arcivescovi, marchesi e conti.
</p>

<p>
La prima città, in cui sul principio
del mese di luglio si scaricò questo terribil
nembo d'armati, fu Brescia. Benchè
forte di mura, benchè provveduta di gran
copia di forti cittadini <span class="fnote">[Otto Morena, Histor. Laudens.]</span>, fece ben qualche
opposizione sulle prime al re di Boemia,
che non tardò a devastare i suoi
contorni; ma giunto che fu l'imperadore
in persona, e fermatosi circa quindici
giorni in quelle parti, con saccheggiare e
bruciar molte castella e ville, mandarono
i Bresciani a trattare d'accordo, e con
dargli sessanta ostaggi e una grossa somma
di danaro, si procacciarono il perdono
e la pace da Federigo. Se vogliamo
prestar fede al racconto dell'Urspergense <span class="fnote">[Abbas Urspergensis, in Chron.]</span>
pagò quel popolo <i>sessantamila marche
d'argento</i>; ma forse quel <i>sessanta</i> cade
sopra gli ostaggi, sembrando eccessiva
una tal somma, giacchè vedremo in breve
quanto meno costò ai Milanesi il loro
<span class="pagenum" id="Page_745">[745]</span>
accordo. Stando sul Bresciano pubblicò
l'Augusto Federigo le leggi militari riferite
da Radevico <span class="fnote">[Radevicus, de Gest. Friderici I, lib. 1,
cap. 26.]</span>, ed intimata la
guerra contra di Milano, fu consigliato
dai savii e dottori d'allora a citar prima
quel popolo, per poter proferire legittimamente
la sentenza contra di loro.
Comparvero gli avvocati milanesi, sfoderarono
leggi e paragrafi con grande eloquenza;
ma a nulla servì. Fecero esibizione
di molto danaro all'imperadore, si
raccomandarono a quanti principi vi
erano: tutto indarno. Convenne loro tornarsene
colle mani vote, e nel consiglio
de' più valenti giurisconsulti d'Italia, chiamati
colà, fu proferita contra de' Milanesi
la sentenza, e tutti messi al bando dell'imperio.
Incamminossi dipoi la formidabil
armata alla volta dell'Adda, per
passarlo <span class="fnote">[Otto Morena, Sire Raul.]</span>. Non v'era che il ponte di
Cassano per cui si potesse transitare;
ma dall'altra parte del ponte v'era un
buon corpo di Milanesi con assaissimi
villani alla guardia: sicchè si credette
disperato il passaggio. Ma venendo il re
di Boemia e Corrado duca di Dalmazia
all'ingiù dietro il fiume, parve loro di
avere scoperto un bel guado; e senza
pensarvi più che tanto, spinsero i cavalli
nell'acqua. Molti se ne annegarono, ma
molti ancora salirono felicemente all'altra
riva. Visti costoro di là dal fiume, e
portatone l'avviso ai Milanesi che custodivano
l'altra testa del ponte: addio,
buon pro a chi ebbe migliori le gambe.
Allora con tutto suo comodo passò l'imperadore
colla nobiltà per quel ponte.
Passò anche parte dell'esercito; ma sul
più bello una parte d'esso ponte pel troppo
peso si ruppe, e precipitarono in acqua
molti cavalieri e scudieri. Quei poscia
che erano già passati, incalzarono i fuggitivi
milanesi, ne uccisero alquanti, e molti
ne fecero prigioni. Ingrandì poi la fama
talmente questo passaggio, che l'Abbate
<span class="pagenum" id="Page_746">[746]</span>
Urspergense <span class="fnote">[Abbas Urspergens., in Chronico.]</span> spacciò essersi accampato
Federigo <i>juxta flumen Padum</i>, in vece
di dir presso l'<i>Adda</i>; e che mancandogli
barca da passare, salito a cavallo di un
trave, sostenuto di qua e di là da alcune
aste, con pochi passò di là, ed assaliti i
nemici, li mise in fuga. Dovea lo storico
pesar meglio sì bizzarro avvenimento.
Recato a Milano questo inaspettato avviso,
quando si credeva che il fiume Adda
avesse a fermare i passi dell'armata
nemica, riempiè di spavento, di lagrime
e d'urli il popolo imbelle, e cominciò a
fuggire una gran quantità d'uomini e
donne plebee, e fino gl'infermi si faceano
portar fuori di città. Assediò Federigo
il castello di Trezzo, e l'ebbe in poco
tempo a patti di buona guerra. Passò di
là su quel di Lodi, ed eccoti comparire
alla sua presenza una folla di poveri Lodigiani
in abito compassionevole colle
croci in mano, chiedendo giustizia contra
de' Milanesi che gli aveano cacciati
dalle lor case e tolti i loro beni. Era pur
troppo la verità. Nell'antecedente gennaio
aveano i Milanesi voluto obbligare
il popolo di Lodi a prestare un nuovo
giuramento di fedeltà. Erano pronti i
Lodigiani, ma vi voleano inserire la clausola
<i>salva imperatoris fidelitate</i>, stante il
giuramento da essi fatto all'imperadore
con licenza degli stessi consoli di Milano.
Ostinatisi i Milanesi di volere una fedeltà
senza eccezion di persone, e minacciando
l'esilio e la perdita dei beni, amò
piuttosto quasi tutto quell'infelice popolo
di abbandonar le lor case e tenute, che
di contravvenire al già fatto giuramento;
e si ritirò chi a Pizzighettone e chi a
Cremona, ma con lasciar molti d'essi
la vita in quelle parti per le troppe miserie.
Compassionò forte l'imperadore
lo stato infelice di quel popolo, e gli assegnò
un luogo presso il fiume Adda,
appellato Monte Ghezone, per potervi
fabbricare la nuova loro città, giacchè il
vecchio Lodi, lontano di là quattro miglia,
era stato diroccato dai Milanesi.
</p>

<p>
<span class="pagenum" id="Page_747">[747]</span>
Mentre si tratteneva l'Augusto Federigo
sul Lodigiano <span class="fnote">[Rad., lib. 1, cap. 31.]</span>, isperanzito il
<i>conte Echeberto</i> di Butena di far qualche
bel colpo, senza chiederne licenza, si
portò con circa mille cavalieri ben armati
fin quasi alle porte di Milano. Uscirono
i Milanesi per dimandargli colle
lance e spade ciò che egli andasse cercando;
ed attaccata la zuffa, che fu ben
dura e sanguinosa per l'una parte e per
l'altra, restò in essa ucciso il conte con
<i>Giovanni duca</i> di Traversara, il più nobile
dell'esarcato di Ravenna, e con altri. Si
salvò con una veloce ritirata il rimanente
de' Tedeschi. Federigo condannò la di
lui disubbidienza, e provvide per l'avvenire.
Aveva esso Augusto preventivamente
mandato ordine pel regno d'Italia <span class="fnote">[Caffari, Annal. Genuens., lib. 1, tom. 6
Rer. Ital. Sire Raul, in Histor.]</span>,
che gli atti all'armi venissero
all'oste per l'impresa di Milano. Però
giunsero colà assaissimi armati dalle città
di <i>Parma, Cremona, Pavia, Novara, Asti,
Vercelli, Como, Vicenza, Trevigi, Padova,
Verona, Ferrara, Ravenna, Bologna, Reggio,
Modena e Brescia</i>, e molti altri della
Toscana. Erano allora tutte queste città
del regno d'Italia. Sire Raul fa conto
che ascendessero a quindici mila cavalli,
e fosse innumerabile la fanteria. Radevico
solamente scrive che l'armata passava
i cento mila combattenti. Passò
l'imperadore con questo potentissimo
esercito all'assedio di Milano, se crediamo
a Radevico, nel dì 25 di luglio; ma
più meritano fede Ottone Morena, che
scrive ciò fatto nel dì 6 d'agosto, e Sire
Raul, che lo riferisce al dì 5 d'esso mese.
Intorno alla città fu divisa in varii
campi e quartieri l'armata. Trovavasi
quella nobilissima città guernita di forti
mura, di altissime torri, e di una profonda
fossa piena d'acqua corrente. Il suo
giro, per quanto scrive Radevico, era
<i>più di cento stadii</i>; del che io dubiterei.
Nulla mancava ai cittadini di valore e di
sperienza nell'armi per ben difendersi.
<span class="pagenum" id="Page_748">[748]</span>
Fecero eglino una sortita vigorosa addosso
ai Boemi, accampati al monistero
di san Dionisio; e vi fu aspro combattimento;
ma accorso l'imperadore con
altre molte squadre, furono obbligati a
retrocedere in fretta. Aveano essi Milanesi
posta gente alla difesa dell'Arco romano,
che non era già un castello, come
immaginò il padre Pagi, ma una fabbrica
di quattro archi con torrione di sopra <span class="fnote">[Radev. Otto Moren.]</span>,
composta di grossissimi marmi
fuori di Porta romana. Vi alloggiavano
quaranta soldati, che per otto giorni
bravamente vi si mantennero; ma non
potendo resistere al continuo tirare dei
balestrieri, in fine si renderono. Colà sopra
fece poi l'imperadore mettere una
petriera che incomodava forte i Milanesi;
ma questi, con opporne un'altra, fecero
sloggiare di là i Tedeschi. Non pochi altri
fatti d'armi succederono, che io tralascio.
Cresceva intanto nella città la
penuria de' viveri per la gran gente che
vi s'era rifugiata. Entrò anche una fiera
epidemia in quel popolo, la quale mieteva
le vite di molti. La Martesana, il Seprio,
anzi tutte le castella e ville del
distretto Milanese andavano a sacco,
scorrendo dappertutto i Tedeschi, con
tagliare anche gli alberi e le viti, ma più
de' Tedeschi sfogando i Pavesi e Cremonesi
la rabbia loro contro le case e tenute
degli emuli Milanesi. In tale stato
si trovava la misera città, quando <i>Guido
conte</i> di Biandrate, uomo saggio, e che
per l'onoratezza sua era egualmente amato
e stimato da' Tedeschi che da' Milanesi,
entrato in città, con tale facondia
perorò, che indusse que' cittadini ad
implorare la misericordia dell'Augusto
sovrano. Vennero dunque i consoli e
primi della città a trovare il re di Boemia
e il duca d'Austria, i quali, interpostisi
coll'imperadore, ottennero il perdono
e la pace colle condizioni che Radevico
distesamente riferisce <span class="fnote">[Radev., de Gest. Friderici I, lib. 1, cap. 41.]</span>. Le principali
furono di lasciare in libertà Como
<span class="pagenum" id="Page_749">[749]</span>
e Lodi; di pagar nove mila marche d'argento,
in oro, argento o altra moneta <span class="fnote">[Caffari, Annal. Genuens., lib. 1, tom. 4 Rer.
Italic.]</span>;
di dare trecento ostaggi; di rilasciare i
prigioni; che i consoli sarebbono confermati
dall'imperadore; che il comune
di Milano dimetterebbe all'imperadore
le regalie, come la zecca e le gabelle;
che si rimetterebbono i Cremaschi in
grazia d'esso Augusto col pagamento
di cento venti marche. Sottoscritta che
fu dalle parti questa convenzione nel dì 7
di settembre, l'arcivescovo e il clero
colle reliquie, i consoli e la nobiltà in
veste positiva, co' piedi nudi e colle spade
sopra il collo, e la plebe colle corde
al collo, vennero nel dì seguente a chiedere
perdono al vincitore Augusto <span class="fnote">[Abbas Urspergens., in Chron. Otto Morena,
Hist. Laud., tom. 6 Rer. Italic.]</span>,
il quale s'era allontanato quasi quattro
miglia dalla città per maggior fasto, ed
affinchè passassero i supplichevoli per
mezzo ai soldati sfilati per tutta la strada.
Furono poi rilasciati dai Milanesi i
prigioni, fra i quali si contarono mille
Pavesi. La bandiera dell'imperadore fu
alzata nella torre della metropolitana di
Milano, che era la più alta di tutte le
fabbriche di Lombardia.
</p>

<p>
Poscia portatosi l'Augusto Federigo
<i>apud Modoicum, sedem regni italici, coronatur,</i>
cioè a Monza. Giudicai io <span class="fnote">[Commentar. de Corona Ferrea, tom. 2.
Anecdot. Latin.]</span> una
volta che queste parole di Radevico indicassero
conferita allora la corona del
regno italico a Federigo; ma, secondo le
osservazioni fatte di sopra, altro non vogliono
significare se non che egli comparve
in pubblico colla corona in capo.
<i>In die Nativitatis beatae Mariae Virginis
imperiali diademate processit coronatus</i>,
dice l'Abbate Urspergense. Avea Turisendo,
cittadino veronese, occupato il castello
regale di Garda, nè volendolo rendere
i Veronesi all'imperadore, giacchè il
comandar colle lettere non giovava, andò
Federigo colà con un corpo di milizie,
<span class="pagenum" id="Page_750">[750]</span>
e, passato l'Adige, cominciò le ostilità
nel loro territorio: il che è da credere
gl'inducesse ad ubbidire. Volle poi
ostaggi da tutte le città del regno; e tutte
gl'inviarono, fuorchè Ferrara. All'improvviso
arrivò a quella città <i>Ottone conte</i>
palatino di Baviera, e, dopo aver ivi regolate
le faccende, seco condusse quaranta
Ferraresi per ostaggi. Tenne poi Federigo
in Roncaglia per la festa di san Martino la
general dieta del regno italico, dove intervennero
tutti i vescovi, principe i consoli,
e furono anche chiamati gli allora quattro
famosi lettori delle leggi nello studio
di Bologna, cioè <i>Bulgaro, Martino Gossia,
Jacopo</i> ed <i>Ugone</i> da Porta Ravegnana,
tutti e quattro discepoli di quell'Irnerio
ossia Guarnieri che di sopra vedemmo
primo interprete delle leggi in Bologna.
Interrogati costoro di chi fossero le regalie,
cioè i ducati, i marchesati, le contee,
i consolati, le zecche, i dazii, le gabelle, i
porti, mulini, le pescagioni ed altri simili
proventi: <i>Tutto, tutto</i>, gridarono que' gran
dottori, <i>è dell'imperadore</i>. E però niuno
vi fu di quei principi e signori, il quale,
cedendo alla potenza, non dimettesse le
regalie in mano di Federigo. Egli ne rilasciò
una parte a quei solamente che con
buoni documenti mostrarono di goderle
per indulto e concessione degl'imperadori.
Fu giudicato il resto del fisco, consistente
in una rendita annua di trenta
mila talenti. Nè si dee tacere una particolarità,
di cui poscia fu fatta strepitosa
menzione da molti legisti e storici. Cioè,
che cavalcando un dì l'imperador Federigo
fra Bulgaro e Martino, due de' suddetti
dottori, dimandò loro, s'egli giuridicamente
fosse <i>padrone del mondo</i> <span class="fnote">[Otto Morena, in Histor. Laud., tom. 6 Rer.
Italic.]</span>.
Rispose Bulgaro, <i>che non ne era padrone
quanto alla proprietà</i>; ma il testardo
Martino disse <i>che sì</i>. Smontato poi l'imperadore,
donò ad esso Martino il palafreno
su cui era stato: laonde Bulgaro
disse poi queste parole: <i>Amisi equum,
quia dixi aequum, quod non fuit aequum</i>.
</p>

<p>
<span class="pagenum" id="Page_751">[751]</span>
Guadagnò ben Federigo con poca fatica
il dominio di tutto il mondo. Sarebbe
stato prima da vedere se i Franzesi, Spagnuoli,
Inglesi, e molto più se i Greci,
Persiani, i Cinesi, ec. l'intendessero così.
Ah che l'adulazion sempre è stata e
sempre sarà la ben veduta nelle corti dei
principi! Pubblicò poscia Federigo alcune
leggi per la conservazion della pace, e
intorno ai feudi, con proibirne specialmente
l'alienazione, e il lasciargli alle
chiese; il che operò che non più da lì
innanzi agli ecclesiastici, se non difficilmente,
pervenissero marchesati, contee,
castella ed altri feudi. Portate le doglianze
de' Cremonesi dei danni loro inferiti
dai Piacentini, contra di questi ultimi, fu
proferito il bando imperiale. Per liberarsene,
convenne loro pagar grossa somma
di danaro, ed atterrare i bastioni fatti nei
tre anni addietro alla lor città, siccome
ancora le antiche torri delle loro mura.
Levò inoltre Federigo Monza dalla suggezion
di Milano; ed, accostatosi ai confini
del Genovesato, obbligò quel popolo a pagar
mille e dugento marche d'argento al
suo fisco, e di dismettere la fabbrica delle
lor mura. Racconta Caffaro <span class="fnote">[Caffar., Annal. Genuens., lib. 1.]</span>, uno degli
ambasciatori spediti a Federigo dai Genovesi,
le ragioni addotte in lor favore,
per non soggiacere alle rigorose leggi
pubblicate allora dal fisco imperiale, allegando
massimamente le gravi spese occorrenti
a quella città per difendere quelle
coste dai nemici dell'imperio: perlochè
erano e meritavano d'essere privilegiati.
Sì fatte ragioni non furono addotte in vano.
Ma nulla dice Caffaro delle mura della
città; anzi, secondo lui, queste furono perfezionate
nell'anno appresso. Grande imperadore,
insigne eroe, gridavano tutti i
Tedeschi, allorchè videro con tanta felicità
imposto un sì pesante giogo da Federigo
agli Italiani; ma fra gl'Italiani coloro ancora
che erano amici dell'imperadore,
ne' lor cuori ben diversamente parlavano.
</p>

<p>
Celebrò poi Federigo nella città di
Alba il santo Natale; spedì alcuni dei
<span class="pagenum" id="Page_752">[752]</span>
suoi principi a mettere i consoli nelle città.
Ed avendo trovato che le rendite dei
beni della contessa Matilda erano state
disperse e trascurate dal <i>duca Guelfo</i> suo
zio, le raccolse e rendè al medesimo duca.
Tali furono le imprese di Federigo
Barbarossa in quest'anno: principe che
s'era messo in pensiero di ridurre l'Italia
presso a poco come era al tempo dei
Longobardi e de' Franchi, per non dire
in ischiavitù, e che cominciò a trovar la
fortuna favorevole a così vasti disegni.
Neppure la Puglia andò in questi tempi
esente da turbolenze <span class="fnote">[Anonymus Casinens., in Chron. Johann. de
Ceccano, in Chron. Fossaenovae.]</span>. <i>Andrea conte</i> di
Rupecanina, uno de' baroni fuorusciti, di
cui parlammo di sopra, dopo aver preso
il contado di Fondi ed altri luoghi, fatta
l'Epifania di quest'anno, andò alla città
di San Germano, e se ne impadronì, con
far prigioni circa dugento soldati del <i>re
Guglielmo</i>. Essendo fuggito il resto al
monistero di Monte Casino, passò colà
Andrea, e diede più battaglie a quel luogo.
L'Anonimo Casinense scrive che nol
potè avere. Giovanni da Ceccano, nella
Cronica di Fossanuova, attesta il contrario;
ma amendue concordano ch'egli nel
seguente marzo, senza sapersene il motivo,
abbandonò quelle contrade, e ritirossi
in Ancona, ubbidiente allora ai Greci.
Intanto <i>Manuello imperador</i> d'essi Greci
spedì una formidabil flotta da Costantinopoli <span class="fnote">[Nicetas, in Hist.]</span>,
siccome fu creduto, a' danni
del re di Sicilia. Aveva il re Guglielmo
anche egli allestita una potente flotta, la
quale, secondo l'asserzione del Dandolo <span class="fnote">[Dandul., in Chron., tom. 12 Rer. Ital.]</span>,
inviata in Egitto, diede il sacco
alla città di Tani ossia Tanne alla foce
del Nilo. Ma, udito il movimento de' Greci <span class="fnote">[Romualdus Salernitanus, in Chron., tom. 7
Rer. Ital.]</span>,
venne Stefano ammiraglio d'essa
flotta, e fratello di Maione, in cerca dei
nemici; e trovatili nell'Arcipelago, tuttochè
inferiore di forze, valorosamente gli
assalì, e gloriosamente gli sconfisse, con
<span class="pagenum" id="Page_753">[753]</span>
bruciar molti de' loro legni. Tale era allora
il valore e la potenza de' Siciliani.
Rimase prigione in tal congiuntura Costantino
Angelo generale della greca flotta,
e zio dell'imperadore, con Alessio
Comneno, Giovanni duca e molt'altra
nobiltà e gente, che fu inviata in Sicilia.
Scorse poi la vittoriosa armata fino a Negroponte,
a cui diede il sacco; e dopo
aver fatto altri mali alle contrade dei
Greci, se ne tornò trionfante in Sicilia
nel mese di settembre. Servì questa sconfitta
ad abbassare talmente l'orgoglio dell'Augusto
Manuello, che sospirò da lì
innanzi di aver pace col re Guglielmo. A
questo fine spedì egli ad Ancona Alessio
Ausuca, uomo di gran destrezza, che intavolò
il trattato, e conchiuse una tregua
per trent'anni fra esso Guglielmo e l'Augusto
greco: con che si può credere che
fossero rilasciati i prigioni fatti nella suddetta
sconfitta.
</p>

<hr />
</div>

<div class="chapter">
<h2 class="hidden" id="MCLIX">MCLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Alessandro</span> III papa 1.</td>
  </tr>
  <tr>
    <td><span class="smcap">Federigo</span> I re 8, imperad. 5.</td>
  </tr>
</table>

<p>
Insorsero sul principio di quest'anno
principii di nuova discordia fra papa <i>Adriano
IV</i> e L'Augusto <i>Federigo</i>. Radevico
scrive <span class="fnote">[Radevicus, de Gest. Frider. I, lib. 2, cap. 15.]</span> che il papa mendicava i pretesti
per romperla, senza considerare se
fossero giuste o no le doglianze dello
stesso pontefice. Lagnavasi Adriano dei
messi dell'imperadore, che con somma
insolenza esigevano il fodro negli Stati
della Chiesa romana, e molto più perchè
Federigo avesse coll'aspra legge delle regalie
non solamente aggravati i principi e
le città d'Italia, ma ancora i vescovi ed abbati.
E intorno a ciò gli spedì una lettera,
che in apparenza parea amorevole, ma in
sostanza era alquanto risentita, per mezzo
di una persona bassa, la quale appena
l'ebbe presentata, che se la colse. Essendo
giovane allora Federigo, l'alterigia si
potea chiamare il suo primo mobile; però
gli fumò forte questa bravata. Accadde,
<span class="pagenum" id="Page_754">[754]</span>
che morto in questi giorni <i>Anselmo arcivescovo</i>
di Ravenna, <i>Guido</i> figliuolo del
conte di Biandrate, protetto dall'imperadore,
fu eletto con voti concordi dal clero
e popolo di Ravenna per loro arcivescovo.
Ma essendo egli cardinale suddiacono
della Chiesa romana, senza licenza
speciale del papa non poteva passare ad
altra chiesa. Ne scrisse per questo l'imperadore
ad Adriano, il quale rispose con
belle parole sì, ma senza volerlo compiacere.
Sdegnato Federigo, ordinò al suo
cancelliere che da lì innanzi, scrivendo
lettere al papa, anteponesse il nome dell'imperadore,
come si facea co' semplici
vescovi: rituale contrario all'uso di più
secoli, e ingiurioso di troppo alla santa
Sede. Due lettere che rapporta il Baronio <span class="fnote">[Baron., in Annal. Ecclesiast.]</span>
su questo proposito, copiate dal
Nauclero, l'una del papa all'imperadore,
e l'altra di Federigo al pontefice, a me
sembrano fatture di qualche ozioso dei
secoli susseguenti, oppur finte allora da
qualche sciocco ingegno. In somma andavano
crescendo i semi della discordia,
e tanto più perchè corse voce d'essere
state intercette lettere del papa che incitava
di nuovo alla ribellione i Milanesi.
Prese poi maggior fuoco la contesa, perchè
Adriano inviò a Federigo quattro cardinali,
cioè <i>Ottaviano</i> prete del titolo di
santa Cecilia, <i>Arrigo</i> de' santi Nereo ed
Achilleo, <i>Guglielmo</i> diacono e <i>Guido</i> da
Crema, anch'esso diacono cardinale.
Proposero questi varie pretensioni della
corte romana, cioè che l'imperadore non
avesse a mandare suoi messi a Roma ad
amministrar giustizia, senza saputa del
romano pontefice, perchè tutte le regalie
e i magistrati di Roma sono del papa. Che
non si dovessero esigere fodro dai beni
patrimoniali della Chiesa romana, se non
al tempo della coronazione imperiale. Che
i vescovi d'Italia avessero bensì da prestare
il giuramento di fedeltà all'imperadore,
ma senza omaggio. Che i nunzii
dell'imperadore non alloggiassero per
forza ne' palagi de' vescovi. Che si avessero
<span class="pagenum" id="Page_755">[755]</span>
a restituire i poderi della Chiesa romana
e i tributi di Ferrara, Massa, Figheruolo,
e di tutta la terra della contessa
Matilda, e di tutta quella che è da Acquapendente
sino a Roma, e del ducato di
Spoleti, e della Corsica e Sardegna. Rispose
Federigo che starebbe di tali pretensioni
al giudizio d'uomini saggi, al che
i legati pontificii non vollero acconsentire,
per non sottomettere il pontefice all'altrui
giudizio. All'incontro pretendeva
egli che Adriano avesse mancato alla concordia
stabilita, per cui era vietato il ricevere
senza comune consentimento ambasciatori
greci, siciliani e romani; e che
non fosse permesso ai cardinali di andare
per gli Stati imperiali senza permission
dell'imperadore, aggravando essi troppo
le chiese; e che si mettesse freno alle ingiuste
appellazioni, con altre simili pretensioni
e querele. Non si trovò ripiego;
e Federigo mostrò specialmente dell'indignazione
della prima proposizion dei
legati, parendogli di diventare un imperador
dei Romani di solo nome e da scena,
quando se gli volessero levare ogni potere
e dominio in Roma. Intanto assai
informato il senato romano di queste dissensioni,
prese la palla al balzo per rimettersi
in grazia di Federigo, e gli spedì
nunzii, che furono ben ricevuti, con
isprezzo e sfregio dell'autorità pontificia.
</p>

<p>
Ma da questi guai ed imbrogli del
mondo venne la morte a liberare il papa
<i>Adriano IV</i>, il quale, se si ha da credere
all'Abbate Urspergense e a Sire Raul,
avea giù conchiusa lega coi Milanesi, Piacentini
e Cremaschi contra di Federigo,
meditando anche di fulminare contra di
lui la scomunica. Passò egli a miglior vita
per infiammazion di gola nel primo dì di
settembre, mentre era alla villeggiatura
d'Anagni, con lasciar dopo di sè gran
lode di pietà, di prudenza e di zelo, e molte
opere della sua pia e principesca liberalità.
Ma da ben più gravi malanni fu
seguitata la morte sua. Nel dì 4 del mese
suddetto, raunatisi i vescovi e cardinali
per dare un successore al defunto pontefice,
<span class="pagenum" id="Page_756">[756]</span>
dopo tre giorni di scrutinio convennero
nella persona di <i>Rolando</i> da Siena,
prete cardinale del titolo di san Callisto,
e cancelliere della santa romana Chiesa <span class="fnote">[Cardinal. de Aragon., in Vit. Alexandri III,
P. I, tom. 3 Rer. Italic.]</span>,
che ripugnò forte, e prese in fine
il nome di <i>Alessandro III</i>. Univansi in
questo personaggio le più eminenti virtù
morali, la dottrina e la sperienza del mondo,
di maniera che tutti i buoni il riguardarono
tosto per un bel regalo fatto alla
Chiesa di Dio; ed anche san Bernardo,
quando era in vita, ne avea conosciuto
ed esaltato il merito singolare. Ma l'ambizione
del cardinal <i>Ottaviano</i> quella fu
che sconcertò così bella armonia, con
dar principio e fomento ad un detestabile
scisma. V'ebbe segretamente mano anche
Federigo, il quale dacchè si mise in testa
di aggirare ad un solo suo cenno tutta
l'Italia, conoscendo di qual importanza
fosse l'avere amico e non nemico il romano
pontefice, si studiò di mettere sulla
sedia di san Pietro una persona a lui ben
nota e confidente; e dovette preventivamente
farne maneggi non solamente allorchè
Ottaviano fu alla sua corte, ma anche
allorchè i Romani nel precedente anno furono
in sua grazia rimessi. Era presente
all'elezione suddetta esso Ottaviano cardinale
di santa Cecilia, di nazione Romano,
ed ebbe anche pel pontificato due
miseri voti da <i>Giovanni</i> cardinale di san
Martino e da <i>Guido</i> da Crema cardinale di
san Callisto. Costui invasato dalla voglia
d'essere papa, quando si vide deluso,
strappò di dosso ad Alessandro il manto
pontificale, e sel mise egli furiosamente
addosso; ma toltogli questo da un senatore,
se ne fece tosto portare un altro
preparato da un suo cappellano, e frettolosamente
se ne coprì, ma al rovescio,
mettendo al collo ciò che dovea andare
da piedi: il che dicono che eccitò le risa
di tutti, se pur vi fu chi potesse ridere
a così orrida tragedia. Assunse Ottaviano
antipapa il nome di <i>Vittore IV</i>, e
con guardie d'armati tenne rinserrato il
<span class="pagenum" id="Page_757">[757]</span>
legittimo papa in un sito forte della basilica
di san Pietro insieme coi cardinali
per molti giorni. Ma il popolo romano,
non potendo sofferire tanta iniquità, unito
coi Frangipani rimise in libertà Alessandro,
il quale ritiratosi fuor di Roma
con essi cardinali alla terra di Ninfe, quivi
fu consecrato papa dal vescovo d'Ostia
nel dì 20 di settembre.
</p>

<p>
Attese intanto l'antipapa a guadagnar
dei voti nel clero e popolo; trasse dalla
sua due vescovi, ed anche <i>Jomaro</i> vescovo
tuscolano, che prima aveva eletto Alessandro,
e da lui nel monistero di Farfa
si fece consecrare nella prima domenica
di ottobre. Due altri cardinali si veggono
nominati per lui in una lettera rapportata
dal cardinal Baronio <span class="fnote">[Baron., in Annal. Ecclesiast.]</span>. Come
prendesse questo affare l'imperador Federigo,
si accennerà fra poco, esigendo
intanto il racconto che si parli prima di
una rotta fra lui e i Milanesi <span class="fnote">[Radevicus, lib. 2. cap. 21. Otto Morena,
Histor. Laudens., tom. 6 Rer. Ital. Sire Raul.]</span>. Mandò
egli nel gennaio del presente anno a Milano
<i>Rinaldo</i> suo cancelliere, che fu poi
arcivescovo di Colonia, e <i>Ottone conte</i>
palatino di Baviera, per crear quivi un
podestà, ed abolire i consoli: rito che Federigo
cominciò ad introdurre nelle città
italiane, molte delle quali per forza vi si
accomodarono. Erano esacerbati forte i
Milanesi contra di questo imperadore,
che null'altro cercava tuttodì se non di
abbatterli sempre più, e di mettere loro
addosso i piedi. Già gli avea spogliati del
dominio di Como e di Lodi nella capitolazione;
poi contra la capitolazione avea
smembrata dal loro contado la nobil
terra di Monza, e tutto il Seprio e la Martesana,
provincie da lungo tempo sottoposte
a Milano. S'aggiunse quest'altra
pretensione, di non voler più che potessero
eleggere i consoli; il che era chiaramente
contrario ai patti riferiti da Radevico,
nei quali si legge: <i>Venturi consules
a populo eligantur, et ab ipso imperatore
confirmentur</i>. Diedero perciò nelle
<span class="pagenum" id="Page_758">[758]</span>
smanie i Milanesi, chiamando Federigo
mancator di parola, ed infuriati quasi
misero le mani addosso ai ministri imperiali,
che si salvarono colla fuga. Il cancelliere
Rinaldo mai più loro non la perdonò.
Similmente avea Federigo nello
stesso mese inviati i suoi messi a Crema,
con intimare a quel popolo, suddito o collegato
de' Milanesi, che prima della festa
della Purificazion della Vergine avessero
smantellate le mura e spianate le fosse
della lor terra. Ancor questo era contro
ai patti; ma i Cremonesi, per guadagnar
questo punto, aveano promesso all'imperadore
quindici mila marche d'argento.
A così inaspettata e dura proposizione i
Cremaschi non si poterono contenere; e
dato all'armi, poco mancò che non trucidassero
i messi cesarei, i quali se ne
scapparono a ragguagliar l'imperadore
di quanto era loro accaduto.
</p>

<p>
Federigo per allora dissimulò la sua
collera. Ma nel dì 21 di marzo si trovava
egli in Luzzara, terra nel distretto di Reggio,
dove confermò tutti i suoi privilegii e
diritti alla città di Mantova <span class="fnote">[Antiquit. Ital., Dissert. XIII, pag. 711.]</span>. Di là venne
a Bologna, dove celebrò la santa Pasqua
nel dì 12 d'aprile. In questo mentre i
Milanesi, credendosi disobbligati dai patti,
giacchè il primo a romperli era stato Federigo,
e considerando ch'egli amico non
macchinava se non la loro totale schiavitù
e rovina, determinarono di volerlo
piuttosto nemico. Adunque nel sabbato
dopo Pasqua andarono coll'esercito loro
all'assedio del castello di Trezzo, dove
era un buon presidio di Tedeschi. Talmente
insisterono all'espugnazion di quel
luogo con un castello di legno, con petriere
e continui assalti, che v'entrarono
vittoriosi. Fu dato il sacco, presa una
gran somma di danaro ivi riposta come
in sicura fortezza da Federigo; fatti prigioni
ed inviati a Milano legati più di dugento
Tedeschi con varii villani. Poscia
diroccarono da' fondamenti quel castello,
se vogliam credere, a Radevico; ma, siccome
vedremo all'anno 1167, per testimonianza
<span class="pagenum" id="Page_759">[759]</span>
di Acerbo Morena, quel castello
tuttavia sussisteva. Romoaldo Salernitano
aggiugne <span class="fnote">[Romualdus Salern., in Chron., tom. 7 Rer.
Italic.]</span> che nella presa di Trezzo
eglino liberarono ancora i loro ostaggi
ivi detenuti. Di questo non parla nè il
Morena, nè Sire Raul, e noi vedremo
fra poco quando tali ostaggi furono ricuperati.
Due volte poscia dopo la Pentecoste
tentarono i Milanesi di sorprendere
la nascente città di Lodi nuovo; ma usciti
arditamente i Lodigiani, li costrinsero ad
una frettolosa ritirata, con far molti di
loro prigioni. Si mossero inoltre i Bresciani,
collegati di nuovo co' Milanesi,
contra del territorio di Cremona: con
loro danno nondimeno, perchè respinti
dai Cremonesi che ne uccisero o presero
in circa quattrocento. Aggiugne Radevico
che i Milanesi inviarono anche un sicario
per levar di vita Federigo: il che
non gli riuscì; ma poi sinceramente confessa
d'aver inteso che costui era un furioso,
e che innocentemente fu ucciso.
Dopo avere l'Augusto Federigo, stando in
Bologna fatto dichiarar nemici della corona
i Milanesi, anche prima dell'assedio da
lor fatto di Trezzo, ed anche senza citarli,
attese a far la guerra al loro distretto. Intanto
avea spedito pressanti ordini in Germania
per far venire con grande sforzo di
soldatesche l'Augusta sua consorte <i>Beatrice</i>,
e <i>Arrigo il Leone</i> duca di Baviera e
Sassonia suo cugino <span class="fnote">[Radevicus, de Gest. Friderici I, lib. 2,
cap. 38.]</span>. In fatti calarono
essi, menando seco una possente armata.
Di copiosi rinforzi ancora condusse <i>Guelfo</i>
principe di Sardegna, duca di Spoleti,
marchese di Toscana e zio d'esso Arrigo.
Si stende Radevico nelle lodi di questi
due insigni principi, che per brevità
tralascio, ma meritano di esser lette da
chiunque ama l'onor dell'Italia, giacchè
amendue traevano il lor sangue dall'Italia,
cioè dalla nobilissima casa d'Este.
Allora fu che i Cremonesi coll'offerta di
undicimila talenti (forse marche d'argento)
<span class="pagenum" id="Page_760">[760]</span>
indussero l'imperador Federigo
all'assedio e alla distruzione di Crema,
contra della quale immenso era il loro
odio <span class="fnote">[Otto Morena, Hist. Laudens.]</span>. A dì 7 di luglio impresero gli
stessi Cremonesi l'assedio di quella terra,
e colà dopo otto giorni vi comparve ancora
l'imperadore colla sua potentissima
armata, e si diede principio alle offese.
</p>

<p>
Confidato il popolo cremasco nelle
buone mura e fortificazioni della lor terra,
rinforzato ancora da quattrocento
fanti e da alquanta cavalleria inviata da
Milano, si accinse ad una gagliarda difesa.
Venne poi Federigo a Lodi, parte
per far curare il male d'una sua gamba,
e parte per impedire ai Milanesi di portare
soccorso alcuno a Crema. Di concerto
con lui i Pavesi entrarono nel distretto di
Milano, mettendolo a sacco; ma usciti i
Milanesi, diedero loro addosso con farne
molti prigioni: quando eccoti, mentre ritornavano
vittoriosi, sbucare il medesimo
imperadore da un'imboscata, che li mise
in fuga; e non solamente ricuperò i Pavesi,
ma prese ben trecento cavalieri milanesi,
mandati poscia da lui nelle carceri
di Lodi, e di là trasportati a Pavia. Diffusamente
descrive Ottone Morena il famoso
assedio di Crema. A me basterà di dire,
che se i Tedeschi, Cremonesi e Pavesi
intorno a quella terra fecero di molte
prodezze per vincerla, non minori furono
quelle degli assediati per difenderla. Le
testuggini, le catapulte, i gatti, i mangani o
le petriere d'ogni sorta ebbero di gran faccende
in tal congiuntura. Più di dugento
botti piene di terra portate alla fossa diedero
campo ad un altissimo castello di
legno, fabbricato dai Cremonesi per avvicinarsi
alle mura. Ma i mangani dei
Cremaschi fulminavano grosse pietre, che
lo misero in evidente pericolo di rompersi.
Allora cadde in mente a Federigo una
diabolica invenzione, cioè di far legare
sopra esso castello gli ostaggi de' Cremaschi,
ed alcuni nobili milanesi prigioni,
acciocchè, vinti dalla compassione de' figliuoli
o parenti, gli assediati cessassero
<span class="pagenum" id="Page_761">[761]</span>
dalla tempesta de' sassi. Ma questi non
perciò desisterono, e restaronvi uccisi
nove di que' nobili, ed altri storpii: il che
indusse Federigo a ritirare i sopravvivuti
da quel macello. Ma accortisi i Milanesi
e Cremaschi del male fatto contra
de' suoi, talmente s'inviperirono, che sulle
mura e sugli occhi dell'armata scannarono
molti Tedeschi, Cremonesi e Lodigiani
loro prigioni. E perchè Federigo
fece impiccar per la gola quelli di Crema,
i Cremaschi anch'essi praticarono
la stessa crudeltà contro quei dell'imperadore.
Con tali orride scene procedette
l'assedio fino al fine dell'anno,
senza che riuscisse agli assedianti di far
punto rallentare il valore di chi difendea
quella terra. Restò morto in quelle baruffe
<i>Guarnieri marchese</i> della marca di
Camerino, ossia d'Ancona, venuto colle
sue genti alla chiamata dell'imperadore.
Intanto <i>papa Alessandro</i> era passato a
Terracina, e stava osservando i portamenti
di <i>Ottone conte</i> palatino e di <i>Guido
conte</i> di Biandrate, già spediti da Federigo
a Roma, vivente ancora papa Adriano
IV <span class="fnote">[Cardinal. de Aragon., in Vit. Alexandri III,
P. I, tom. 3 Rer. Ital.]</span>. Davano questi buone parole
al pontefice; ma in fatti, per non
dispiacere all'imperador lor padrone,
prestavano favore ed aiuto all'antipapa
Ottaviano. Per parere anche dei cardinali
determinò papa Alessandro d'inviare
i suoi nunzi all'Augusto Federigo,
per esporgli le sue buone ragioni, e chiarirsi
delle di lui intenzioni. Non fossero
mai andati. Il trovarono all'assedio di
Crema. Non solamente ricusò egli di
ricevere le lettere, ma volle, o finse di
voler fare impiccare chi le avea portate,
se non si fossero opposti i duchi <i>Arrigo
il Leone</i> e <i>Guelfo</i> principi che sempre si
fecero conoscer divoti della santa Sede
apostolica. Così restò deciso che Federigo
era tutto per l'antipapa, il quale appunto,
perchè confidato nella di lui protezione,
aveva osato di usurpare il pontificato
in concorrenza di chi era stato sì
<span class="pagenum" id="Page_762">[762]</span>
canonicamente eletto papa. Ma il re <i>Guglielmo</i>
non istette punto sospeso a riconoscere
per vero papa Alessandro,
congiungendosi colla giustizia anche i
motivi politici che il facevano andar di
accordo con chi non era amico dell'imperadore.
In quest'anno terminarono i
Genovesi <span class="fnote">[Caffari, Annal. Genuens., lib. 1, tom. 6
Rer. Italic.]</span> in quarantatrè giorni con
ammirabil fretta e lavoro le mura della
loro città, ed era il giro d'esse cinque
mila e cinquecento piedi, con mille e
settanta merli. Federigo facea paura a
tutti; e chiunque potea si premuniva.
</p>

<hr />
</div>

<div class="chapter">
<h2 class="hidden" id="MCLX">MCLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLX</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Alessandro</span> III papa 2.</td>
  </tr>
  <tr>
    <td><span class="smcap">Federigo</span> I re 9, imperad. 6.</td>
  </tr>
</table>

<p>
Continuarono i Cremaschi assediati
a fare una valida difesa contra dell'esercito
imperiale, ma essendo fuggito da
essi nel campo nemico il loro principal
ingegnere <span class="fnote">[Otto Morena, Hist. Laudens., tom. 6 Rer.
Ital.]</span>, e non potendo più reggere
a tante vigilie e stenti, ricorsero a
<i>Pellegrino
patriarca</i> d'Aquileia e ad <i>Arrigo
il Leone</i> duca di Baviera, pregandoli di
trattar della resa coll'Augusto Federigo.
Non altro poterono ottenere, se non che
fosse permesso ai Milanesi e Bresciani,
che quivi erano, di uscire senz'armi, e
che i Cremaschi godessero anch'eglino
licenza di uscire con quel che poteano
portare addosso. Accettata la dura condizione,
tutto quell'infelice popolo colla
testa china e colle lagrime sugli occhi,
detto l'ultimo addio alla patria, uscì nel
giorno 27 di gennaio <span class="fnote">[Abbas Urspergensis, in Chron.]</span>, chi portando
in vece di mobili sulle spalle i teneri figliuolini,
chi la moglie, o il marito febbricitante,
con ispettacolo grande della
miseria umana, e insieme dell'amore e
della fede. Fu poi la misera terra saccheggiata,
incendiata e da' fondamenti
distrutta dagl'irati Cremonesi. Terminata
<span class="pagenum" id="Page_763">[763]</span>
questa tragedia, il duca <i>Guelfo VI</i> se
ne tornò in Toscana; tenne un gran parlamento
nella terra di San Genesio, dove
diede colla bandiera l'investitura di sette
contadi ai conti rurali di quelle contrade;
alle altre città e castella concedette
quel che era di dovere, ed anche ricuperò
le rendite a lui dovute. Fu con tutta onorevolezza
ricevuto dai popoli di Pisa,
Lucca ed altre città. Diede lo stesso ordine
al ducato di Spoleti; e giacchè avea
risoluto di visitare i suoi Stati di Germania,
lasciò al governo di quei d'Italia
<i>Guelfo VII</i> suo figliuolo, il quale si comperò
l'amore di tutti per la sua rettitudine
e buone maniere; ma specialmente
perchè occorrendo facea testa alle genti
dell'imperadore, che voleano danneggiar
quel paese; perlochè talvolta ancora se
ne dichiarò offeso lo stesso Federigo.
Ciò è da notare per disporsi ad intendere
l'origine dei Guelfi e Ghibellini, cioè
di quelle fazioni funestissime che a suo
tempo (siccome andremo vedendo) formarono
un terribil incendio in Italia. Se
n'andò poscia l'imperadore Federigo a
Pavia, ricevuto ivi come in trionfo, e
cominciò a trattar dello scisma. Aveano
già i cardinali dell'una parte e dell'altra
nel precedente anno inviate lettere circolari
riferite, da Radevico <span class="fnote">[Radevicus, de Gest. Frider. I, lib. 2, c. 52.]</span>, per avvisare
i fedeli delle ragioni che loro assistevano.
Quei dell'antipapa dicevano
d'essere nove cardinali di quel partito,
e quattordici quei d'Alessandro. Questi,
all'incontro, asserivano che due soli
elessero Ottaviano. Quel che è più strano,
protestavano quei di Alessandro che
l'elezione di lui s'era fatta col consenso
del clero e popolo romano; e pure quei
di Ottaviano sostenevano anch'essi che
egli era stato alzato alla cattedra <i>electione
universi cleri, assensu etiam totius
fere senatus, et omnium capitaneorum,
baronum, nobilium, tam infra urbem, quam
extra urbem habitantium</i>. Perchè Ottaviano
avea guadagnato gente a forza di
danaro, doveano i suoi parlar così. Ora
<span class="pagenum" id="Page_764">[764]</span>
Federigo, mostrandosi zelante della union
della Chiesa, pubblicò lettere circolari
con esprimere di aver intimato un gran
parlamento e concilio da tenersi in Pavia
per l'ottava dell'Epifania dell'anno
presente, a cui invitava tutti i vescovi ed
abbati d'Italia, Germania, Francia, Inghilterra,
Spagna ed Ungheria, per decidere,
secondo il loro parere, l'insorta
controversia del romano pontificato. Ne
scrisse anche a papa Alessandro, chiamandolo
solamente <i>Rolando cancelliere</i>,
e comandandogli da parte di Dio e della
Chiesa cattolica di venire a quel parlamento,
per udir la sentenza che proferirebbono
gli ecclesiastici. Giusto motivo
ebbe il pontefice Alessandro di non accettar
questo invito <span class="fnote">[Cardin. de Aragon., in Vita Alexandri III,
P. I, tom. 3 Rer. Italic.]</span>, fattogli da chi
parlava non come avvocato e difensor
della Chiesa, ma come giudice superiore
e padrone, e quasi peggio di Teoderico
re de' Goti; e massimamente trattandosi
di luogo sospetto, e sapendo che già Federigo
era dichiarato in favor dell'antipapa.
Però ai vescovi di Praga e di Verda,
che aveano portata ad Anagni la lettera
di Federigo, fu data risposta, essere
contro i canoni che l'imperadore senza
consenso del papa convocasse un concilio;
nè convenire alla dignità del romano
pontefice l'andare alla corte dell'imperadore,
e l'aspettar da esso lui la sentenza.
Non così fece l'antipapa Ottaviano.
Furono a trovarlo i due vescovi, l'adorarono,
cioè l'inchinarono qual vero
papa, ed egli ben volentieri sen venne a
Pavia. Seco portò l'attestato de' canonici
di san Pietro, di vari abbati e del
clero di molte parrocchie di Roma, tutti
a sè favorevoli.
</p>

<p>
Questo, unito al non essere comparso
colà papa Alessandro III, e fatto credere
ch'egli fosse congiurato coi nemici dell'imperio,
bastò perchè que' vescovi ed
arcivescovi, parte per adulazione, parte per
paura, dichiarassero, nel dì 11 di febbraio,
vero papa Ottaviano, e condannassero e
<span class="pagenum" id="Page_765">[765]</span>
scomunicassero come usurpatore Alessandro.
Rendè poscia Federigo a questo
idolo tutti gli onori, con tenergli la staffa
e baciargli i fetenti piedi. All'incontro
papa Alessandro, udito ch'ebbe il risultato
del conciliabolo di Pavia, nel giovedì
santo, mentre celebrava i divini uffizii
nella città di Anagni, pubblicamente scomunicò
l'imperador Federigo, e rinnovò
le censure contra dell'antipapa e di tutti
i suoi aderenti. Furono anche scritte
varie lettere per mostrare l'insussistenza
ed irregolarità di quanto era stato conchiuso
per politica in Pavia. Poscia inviò
Alessandro varii cardinali per suoi legati
in Francia, Inghilterra, Ungheria e a Costantinopoli.
In essi regni, siccome ancora
in Ispagna, Sicilia e Gerusalemme, fu
egli dipoi accettato e venerato come
legittimo successore nella sedia di san
Pietro. Abbiamo inoltre da Sire Raul <span class="fnote">[Sire Raul, Histor., tom. 6 Rer. Ital.]</span>
che <i>Giovanni cardinale</i> nativo di Anagni,
legato di esso papa Alessandro, <i>tertio
kalendas martii</i>, trovandosi in Milano
nella chiesa metropolitana insieme coll'arcivescovo
di quella città <i>Oberto</i>, dichiarò
scomunicato <i>Ottaviano</i> antipapa
e <i>Federigo</i> imperadore. Poscia nel dì 12
di marzo ferì colle censure i vescovi di
Mantova e di Lodi, il marchese di Monferrato,
il conte di Biandrate, e i consoli
di Cremona, Pavia, Novara, Vercelli,
Lodi, e del Seprio e della Martesana. Oltre
a ciò, nel dì 28 di marzo scomunicò
Lodovico, che stava nella fortezza di
Baradello, cinque miglia lungi da Como.
Intanto papa Alessandro, per attestato di
Giovanni da Ceccano, <i>acquisivit totam
Campaniam, et misit in suo jure</i> <span class="fnote">[Johann. de Ceccano, Chron. Fossae novae.]</span>. Perchè
tuttavia bolliva la guerra fra l'imperador
Federigo e i Milanesi, il primo aiutato
da' Pavesi, Cremonesi, Novaresi,
Lodigiani e Comaschi, i secondi da' Bresciani
e Piacentini <span class="fnote">[Otto Morena, Hist. Laud., tom. 6 Rer.
Italic. Sire Raul, in Histor.]</span>, succederono in
quest'anno non poche azioni militari.
<span class="pagenum" id="Page_766">[766]</span>
Più d'una volta passarono i Milanesi ai
danni de' Lodigiani, ed anche all'assedio
di quella città; ma o furono respinti, o
per timore de' Cremonesi si ritirarono.
Federigo ancora diede il sacco ad alcune
parti del distretto di Milano, e vi smantellò
qualche luogo. Formarono i Milanesi,
coll'aiuto dei Bresciani, l'assedio del
castello di Carcano. Vi accorse Federigo
colle genti di Pavia, Novara, Vercelli, Como,
e di altri luoghi, col marchese di Monferrato
e col conte di Biandrate. Avendo
egli impedito il trasporto delle vettovaglie
ai Milanesi, costretti furono questi nella
vigilia di san Lorenzo, cioè nel dì 9 di
agosto, a venire ad un fatto d'armi. All'ala
comandata dallo stesso imperadore
riuscì di sbaragliar le opposte schiere, di
giugnere fino al carroccio de' Milanesi,
che fu messo in pezzi, uccisi i buoi che
lo menavano, e presa la croce indorata
che era sull'antenna colla bandiera del
comune. Per lo contrario, il nerbo maggiore
della cavalleria milanese e bresciana
mise in rotta l'altra ala, composta principalmente
di Novaresi e Comaschi; ne
perseguitò una parte sino a Montorfano,
e il marchese di Monferrato sino ad Anghiera.
Tornarono dipoi queste vittoriose
squadre al campo, dove era restato l'imperadore
con poca gente. S'immaginava
egli di avere riportata la vittoria. Ma
avvertito del pericolo in cui si trovava,
perchè già i Milanesi e i Bresciani erano
per venire ad un secondo conflitto, non
tardò a decampare con lasciar indietro
molti padiglioni e prigioni. Spogliarono
i Milanesi co' Bresciani il campo e
benchè tardi dessero alla coda de' fuggitivi,
pure non fu poca la preda che fecero,
e i prigioni che guadagnarono. Nel
giorno seguente, festa di san Lorenzo,
veniva la cavalleria e fanteria de' Cremonesi
e Lodigiani per unirsi all'armata dell'imperadore,
senza sapere quanto fosse
avvenuto nel giorno addietro. Mentre erano
fra Cantù e Monte Baradello, i Milanesi
e i Bresciani informati del loro arrivo,
furono loro addosso, e gli sconfissero, facendone
<span class="pagenum" id="Page_767">[767]</span>
molti prigioni, col cambio dei
quali ricuperarono i lor proprii, ed anche
gli ostaggi che restavano in mano di Federigo.
Continuarono i Milanesi anche per
otto dì l'assedio di Carcano; ma perchè fu
bruciato il lor castello di legno, nel dì 19
d'agosto se ne tornarono a Milano. Raccontano
Ottone Morena e Sire Raul un terribile
incendio che nel dì di san Bartolommeo
devastò più della terza parte d'essa
città di Milano, con essersi dilatato per
varii quartieri, ed aver consumata, oltre
ad infiniti mobili, gran quantità di vettovaglie.
Mandarono i Milanesi cento cavalieri
a Crema, la qual di nuovo cominciò
ad alzare la testa e ad essere riabitata. Lo
stesso arcivescovo <i>Oberto</i> con altrettanti
cavalieri s'andò a postare in Varese.
Intanto Federigo passò a Pavia; e perchè
si trovava assai smilzo di gente, obbligò
i vescovi di Novara, Vercelli e d'Asti, e i
marchesi di Monferrato, del Bosco e del
Guasto, ed <i>Obizzo marchese</i> Malaspina, ed
altri principi, a somministrargli de' balestrieri
ed arcieri per sua guardia in quella
città sino a Pasqua grande dell'anno venturo.
Ottone da San Biagio <span class="fnote">[Otto de S. Blasio, in Chron.]</span> parla poco
esattamente di questi affari all'anno presente,
e al suo s'ha certamente da anteporre
il racconto degli storici italiani.
</p>

<p>
Continuando il re di Marocco in questo
anno l'assedio per mare e per terra della
città di Mahadia nelle coste d'Africa,
dove il <i>re Guglielmo</i> teneva un copioso
presidio <span class="fnote">[Hugo Falcandus, in Histor. Romualdus Salernit.,
in Chron., tom. 7 Rer. Ital.]</span>, spedì esso re di Sicilia ordine
alla sua flotta, già inviata per far diversione
in Ispagna, di portar soccorso all'assediata
città. Consisteva essa flotta
poco meno che in cento sessanta galee,
ed avrebbe questa potuto far di gran
cose, se non fosse stata comandata da
Gaito Pietro, un degli eunuchi di palazzo,
cristiano di nome, saraceno di cuore.
Atterrì l'arrivo suo l'armata de' Mori, e
gran festa se ne fece da' cristiani di Mahadia,
che si aspettavano di vederlo entrare
<span class="pagenum" id="Page_768">[768]</span>
in porto: quando eccoti Gaito Pietro
con somma maraviglia di tutti prender
la fuga colla capitana, che fu ben tosto
seguitata dall'altre vele. Ciò veduto, i
Mori, saltati in sessanta loro galee inseguirono
i fuggitivi, e presero sette galee
siciliane. Romoaldo Salernitano scrive
che Gaito Pietro, data battaglia a quei
Mori, ne rimase sconfitto colla perdita di
molti legni. Comunque sia, la guarnigione
cristiana, veggendo già svanita la speranza
del soccorso, trattò di rendersi; e
benchè ottenesse di potere spedire a Palermo,
e di fatto spedisse colà a rappresentare
il bisogno, pure per le cabale
segrete dell'ammiraglio Maione, niuno
aiuto poterono ottenere: dal che furono
necessitati alla resa di sì importante città,
colla condizione d'essere ricondotti sani
e salvi in Sicilia, e la parola fu lor mantenuta.
Intanto l'infingardaggine del re
Guglielmo, che sì vergognosamente si
lasciava menar pel naso da Maione, e le
iniquità continue di costui fecero nascer
voce che questo mal uomo tramasse di
occupare il regno colla morte del re, ed
avesse anche tentato sopra ciò <i>papa Alessandro</i>.
Vera o falsa che fosse tal voce,
servì essa ad accrescere il numero dei
malcontenti tanto in Sicilia, quanto in
Puglia; laonde si venne in fine a formare
contra di costui una congiura, specialmente
da <i>Gionata</i> conte di Conza, <i>Riccardo</i>
dall'Aquila conte di Fondi, <i>Ruggieri</i>
conte di Acerra, <i>Giliberto</i> conte di Gravina,
e da altri baroni di Puglia. Vi aderirono
anche le città di Melfi e di Salerno.
Avvertitone Maione, spedì Matteo
Bonello, uno de' principali baroni della
Sicilia, già destinato suo genero, in Calabria
per tener saldi que' popoli nella
union colla corte. Ma ne avvenne tutto il
contrario. Tanto fu detto al Bonello intorno
alla necessità di rimediare ai disordini
del regno, ch'egli stesso prese la
risoluzione di divenire il liberator della
patria e del re tradito. Tornato dunque
in Sicilia, un dì che Maione era ito a visitar
l'arcivescovo di Salerno infermo,
<span class="pagenum" id="Page_769">[769]</span>
affrontatolo con varii armati nel ritorno,
il trucidò. Fece scempio il popolo del di
lui cadavero, e diede il sacco alle case
dei di lui parenti ed amici. Svegliossi
allora il re Guglielmo dal suo letargo, ed,
informato meglio degli affari, non pensò
per allora a farne alcuna vendetta, e si
calmò ogni movimento de' popoli, con
restar egli liberato da un pessimo arnese,
tuttochè gli dispiacesse non poco
la maniera con cui gli fu prestato questo
servigio.
</p>

<hr />
</div>

<div class="chapter">
<h2 class="hidden" id="MCLXI">MCLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Alessandro</span> III papa 3.</td>
  </tr>
  <tr>
    <td><span class="smcap">Federigo</span> I re 10, imperad. 7.</td>
  </tr>
</table>

<p>
L'anno fu questo in cui, accordatisi
insieme <i>Lodovico VII</i> re di Francia ed
<i>Arrigo II</i> re d'Inghilterra, pubblicamente
riconobbero per vero pontefice romano
<i>Alessandro III</i>. Al qual fine fu celebrato
un copioso concilio in Tolosa,
dove si decretò, non doversi ammettere
se non questo papa. Non avea lasciato
l'imperador <i>Federigo</i> di tentare di tirar
nel suo partito con varie lettere que' due
monarchi <span class="fnote">[Gerhous Reicherspergens., de investigand.
Anticar., lib. 1.]</span>, ed intervennero anche i
suoi ambasciatori e quei dell'antipapa
al suddetto concilio; ma nulla poterono
ottenere. Ritornò in quest'anno a Roma
papa Alessandro <span class="fnote">[Cardin. de Aragon., in Vita Alexandri III,
P. I, tom. 3 Rer. Italic.]</span>, e solennemente
quivi consecrò la chiesa di santa Maria
nuova. Ma perciocchè non sapea trovar
se non pericoli, e una continua inquietudine
in quella stanza a cagione del
troppo numero degli scismatici e della
potenza dell'antipapa; e perchè inoltre
scoprì le male intenzioni di que' Romani
che si fingevano tutti suoi, ma segretamente
favorivano Ottaviano, si ritirò
di nuovo nella Campania. Quivi dimorò
sin verso il fine dell'anno. Considerando
poi che, a riserva di Orvieto, Terracina,
Anagni e qualche altra terra, tutto
<span class="pagenum" id="Page_770">[770]</span>
il resto del patrimonio di San Pietro da
Acquapendente sino a Ceperano era
stato occupato dai Tedeschi e dagli scismatici,
col parere del sacro collegio
prese la risoluzione di passare nel regno
di Francia, usato rifugio de' papi perseguitati.
Concertato dunque l'affare con
Guglielmo re di Sicilia, che gli fece allestir
quattro ben armate galee, e lasciato prima
per suo vicario in Roma <i>Giulio vescovo</i>
di Palestrina, era per imbarcarsi in
Terracina, quando, insorto all'improvviso
un vento rabbioso, disperse que' legni, e
poco mancò che non li fracassasse negli
scogli. Risarcite le galee suddette, e preparatane
alcun'altra, negli ultimi giorni
dell'anno s'imbarcò il papa coi cardinali,
e per la festa di sant'Agnese pervenne
a Genova <span class="fnote">[Caffari, Annal. Genuens., lib. 1, tom. 6 Rer.
Italic.]</span>, dove fu con somma divozione
ed allegria accolto da quel popolo,
che niun pensiero si mise del suo contravvenire
agl'impegni contrarii dell'Augusto
Federigo. Nel dì 17 di marzo si
portò l'esercito milanese all'assedio di
Castiglione <span class="fnote">[Otto Morena, Hist. Laudens., tom. 6 Rer.
Italic.]</span>, terra situata nel contado
di Seprio, e cominciò coi mangani a
tempestarla di pietre, e ad accostarsi
coll'altre macchine. Erano stretti forte i
Castiglionesi; ma ebbero maniera di
spedire un messo all'imperadore per
chiedergli soccorso. Venuto a Lodi, non
perdè egli tempo ad ammassar quante
genti potè di Parmigiani, Reggiani, Vercellesi,
Novaresi e Pavesi, e di varii principi
d'Italia. Con questo esercito andò
ad accamparsi sopra il fiume Lambro;
nè di più vi volle, perchè i Milanesi, conoscendo
la risolutezza di questo principe,
dato il fuoco a tutti i mangani,
gatti e all'altre macchine di guerra,
lasciassero in pace Castiglione, e se ne
tornassero a Milano. Diede poi Federigo
il guasto a quante biade potè del contado
di Milano. Le sue premure intanto
portate in Germania per ottener gagliardi
<span class="pagenum" id="Page_771">[771]</span>
rinforzi di gente, affin di domare l'ostinato
popolo di Milano, furono cagione
che molti principi calassero in Italia
con assaissime schiere d'armati. Fra i
quali si distinsero <i>Corrado conte</i> palatino
del Reno, fratello d'esso imperadore,
<i>Federigo duca</i> di Suevia figliuolo del
fu re Corrado, il lantgravio cognato
d'esso Augusto, il figliuolo del re di
Boemia. <i>Rinaldo</i> cancelliere e arcivescovo
eletto di Colonia condusse più di
cinquecento uomini a cavallo. Altri vescovi,
marchesi e conti vennero anche
essi ad aumentare l'armata. Con questo
gran preparamento sul fine di maggio
Federigo marciò alla volta di Milano fin
sotto le mura, e fece tagliar ne' contorni
per quindici miglia un'infinita quantità
di biade, alberi e viti. Di là passò a Lodi,
dove nel dì 18 di giugno tenuto fu un
conciliabolo dall'antipapa Vittore, e vi
intervennero <i>Pellegrino patriarca</i> d'Aquileia,
<i>Guido</i> eletto arcivescovo di Ravenna,
<i>Rinaldo</i> eletto di Colonia, gli arcivescovi
di Treveri e Vienna del Delfinato,
e molti vescovi ed abbati. Furono ivi
lette le lettere dei re di Danimarca, di
Norvegia, Ungheria e Boemia, e di diversi
arcivescovi e vescovi, che diceano
di voler tenere per papa esso Vittore, e
di approvar quanto egli avesse determinato
nel conciliabolo suddetto. In essa
raunanza fu pubblicata la scomunica
contra di <i>Oberto arcivescovo</i> di Milano,
e de' vescovi di Piacenza e Brescia, e
de' consoli di Milano e di Brescia.
</p>

<p>
Nel dì 7 di agosto tornò Federigo
coll'armata vicino a Milano. Venne avviso
al lantgravio, al duca di Boemia e
al conte palatino, che i consoli di Milano
desideravano d'abboccarsi con loro.
Ricevute le sicurezze, vennero i consoli;
ma dai soldati dell'eletto arcivescovo di
Colonia, che nulla sapeva del concertato,
furono presi in viaggio. Portata questa
nuova ai Milanesi, disperatamente si
mossero per ricuperare i consoli, ed attaccarono
battaglia. Saputone il perchè,
que' principi, che aveano data la parola,
<span class="pagenum" id="Page_772">[772]</span>
montarono in tanta collera, che se non
s'interponeva l'imperadore, aveano risoluto
d'ammazzare quell'arcivescovo.
Andò innanzi il conflitto, in cui Federigo,
dimenticata la sua dignità, la fece da
valoroso soldato; gli fu anche morto il
cavallo sotto, e ne riportò una leggera
ferita. Soperchiati in fine dall'eccessivo
numero de' nemici, furono obbligati i
Milanesi a retrocedere in fretta, inseguiti
sino alle fosse e porte della città, con
lasciar molti di loro uccisi sul campo,
e prigioni ottanta cavalieri, e dugento
sessantasei fanti, che furono menati nelle
carceri di Lodi. Finì poscia Federigo di
dare il guasto alle biade, agli alberi e
alle viti del distretto di Milano, con torre
a quel popolo ogni sussistenza. E perciocchè
stando in Pavia non avrebbe
potuto impedire il trasporlo de' viveri
di Piacenza a Milano, determinò di passare
il verno in Lodi coll'Augusta <i>Beatrice</i>,
col figliuolo del duca Guelfo, e col
<i>duca Federigo</i> suo cugino, e diede il
congedo a varii altri signori, che tornarono
in Germania. Succederono in questo
anno altre novità in Sicilia <span class="fnote">[Hugo Falcandus, Histor.]</span>. Ebbe
licenza Matteo Bonello, uccisore del perfido
Maione, di ritornarsene a Palermo,
dove fu ricevuto con tale applauso ed
onore dalla nobiltà e dal popolo, che ne
concepì gelosia il <i>re Guglielmo</i>. Si servirono
di tal occasione i vecchi amici e
le creature di Maione, per accrescere in
mente del re i sospetti contra del medesimo
Bonello, quasichè le sue linee tendessero
ad usurpar la corona. Di ciò avvedutosi
il Bonello, formò egli una congiura
per veramente deporre dal trono
l'incapace re, e di mettere in suo luogo
il picciolo di lui figliuolo, cioè il <i>duca
Ruggieri</i>. Prima di quel che si voleva, e
in tempo che il Bonello era a far de' preparamenti
fuor di Palermo, prese fuoco
la cospirazione. Sforzarono i congiurati
il palazzo, si assicurarono del re Guglielmo,
ed esposero il duca Ruggieri
alle finestre per farlo acclamare re. Ma
<span class="pagenum" id="Page_773">[773]</span>
si trovò discorde il popolo, i più approvando,
ma altri disapprovando l'operato
da essi. E massimamente si opposero i
vescovi e gli altri ecclesiastici,
con ricordare a tutti l'obbligo de' sudditi, e
a' vassalli il giuramento prestato. Perciò
prevalse il partito di chi volea libero il
re, e furono obbligati que' congiurati a
rilasciarlo, dopo aver ottenuta la sicurezza
di poter uscire liberi fuori della
città. Fu così barbaro Guglielmo, se pure
è vero ciò che se ne conta, che presentatosegli
davanti l'innocente figliuolo
Ruggieri, già acclamato re, con un calcio
il fece cadere a terra, in guisa che
da lì a non molto spirò l'ultimo fiato in
braccio della stessa infelice sua madre.
Ma Romoaldo Salernitano <span class="fnote">[Romuald. Salernit., in Chron. tom. 7 Rer.
Ital.]</span> ne attribuisce
la morte ad una saetta gittata in
quel tumulto, che il percosse presso un
occhio con ferita mortale. Perseguitò
dipoi il re Guglielmo i baroni congiurati;
e questi misero sottosopra tutta la Sicilia.
Fece cavar gli occhi a Matteo Bonello;
assediò Botera, ed, entratovi, tutta
la fece diroccare. Intanto essendo rientrato
in Puglia <i>Roberto conte</i> di Loritello <span class="fnote">[Johannes de Ceccano, Chron. Fossaenovae.]</span>,
mise in rivolta molte di quelle
terre e città fino a Taranto. Ma sopravvenuto
il re Guglielmo col suo esercito,
ripigliò Taranto e tutto il perduto: il
che si tirò dietro l'allontanamento dal
regno d'esso conte Roberto e d'altri
baroni, i quali si rifugiarono presso lo
imperador Federigo. Tutte queste scene
ed altre, ch'io tralascio, son diffusamente
narrate da Ugone Falcando. In questo
anno i Genovesi <span class="fnote">[Caffari, Annal. Genuens., lib. 1, tom. 6
Rer. Italic.]</span> stabilirono i patti
del commercio con <i>Lupo</i>, chiamato da
essi re di Spagna, ma che, secondo il
Mariana, non fu se non re di Murcia.
Altrettanto fecero col re di Marocco, e
spedirono a Gerusalemme per ricuperare
i loro diritti nelle città di Terra Santa.
</p>

<p>
<span class="pagenum" id="Page_774">[774]</span>
</p>

<hr />
</div>

<div class="chapter">
<h2 class="hidden" id="MCLXII">MCLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Alessandro</span> III papa 4.</td>
  </tr>
  <tr>
    <td><span class="smcap">Federigo</span> I re 11, imperad. 8.</td>
  </tr>
</table>

<p>
Famosissimo divenne quest'anno,
perchè in esso finalmente venne fatto all'imperador
Federigo di vedere a' suoi
piedi il popolo di Milano, e di potere sfogare
contra della loro città il suo barbarico
sdegno <span class="fnote">[Acerbus Morena, Hist. Laud., tom. 6 Rer.
Italic.]</span>. Il guasto dato a tutti i
contorni di Milano avea privato di viveri
quel valoroso popolo, nè restava speranza
nè maniera di cavarne dai vicini,
perchè tutti all'incontro erano lor nemici
e collegati per rovina di quell'illustre
città. La sola città di Piacenza avrebbe
potuto o voluto soccorrere; ma n'era
impedita dall'armi di Federigo, acquartierato
apposta a Lodi, che facea battere
le strade, e tagliar crudelmente la mano
destra a chiunque era colto portante vettovaglia
a Milano. Però si cominciò stranamente
a penuriare in essa città, e alla
penuria tenne dietro una grave discordia
tra i cittadini, cioè tra i padri e i figliuoli,
i mariti e le mogli e i fratelli, gridando
alcuni che s'aveva a rendere la città, ed
altri sostenendo che no: laonde accadevano
continue risse fra loro <span class="fnote">[Sire Raul, Histor., tom. 6 Rer. Ital.]</span>. Si aggiunse
che i principali formarono una
segreta congiura di dar fine a tanti guai,
in guisa che prevalse il sentimento accompagnato
da minaccie di chi proponeva la
resa, e fu preso il partito d'inviare a trattar
di pace. Iti gli ambasciatori a Lodi,
proposero di spianare per onor dell'imperadore
in sei luoghi le mura e le fosse
delle città. Federigo col parere de' suoi
principi, e de' Pavesi, Cremonesi, Comaschi
ed altri popoli nemici di Milano, stette
fisso in volerli a sua discrezione senza
patto alcuno. Durissima parve tal condizione,
ma il timore di peggio indusse i
Milanesi ad accomodarsi al fierissimo rovescio
della lor fortuna. Pertanto nel primo
<span class="pagenum" id="Page_775">[775]</span>
giorno di marzo vennero a Lodi i
consoli di Milano, cioè Ottone Visconte,
Amizone da porta Romana, Anselmo da
Mandello, Anselmo dall'Orto, con altri;
e colle spade nude in mano, siccome nobili,
giurarono di fare quello che piacesse
all'imperadore, e che lo stesso giuramento
si presterebbe da tutto il loro popolo.
Nella seguente mattina comparvero
trecento soldati a cavallo milanesi, che
rassegnarono a Federigo le lor bandiere,
e insieme le chiavi della città. Nel martedì
vennero circa mille fanti da Milano col
carroccio, che giurarono come i precedenti.
Volle Federigo quattrocento ostaggi, e
spedì sei Tedeschi e sei Lombardi, fra i
quali fu Acerbo Morena, allora podestà
di Lodi, continuatore della storia cominciata
da Ottone suo padre, acciocchè esigessero
il giuramento di totale ubbidienza
da tutto il popolo milanese. Andò l'imperadore
a Pavia con tutta la corte, e nel
dì 19 d'esso mese di marzo mandò ordine
ai consoli milanesi <span class="fnote">[Acerbus Morena. Sire Raul. Otto de Sancto
Blasio.]</span> che in termine
di otto giorni tutti i cittadini maschi e
femmine evacuassero la città con quel
che poteano portar seco. Spettacolo sommamente
lagrimevole fu nel dì 25 il vedere
lo sfortunato popolo piangente abbandonar
la cara patria co' piccoli lor
figliuoli, cogl'infermi e coi lor fardelli,
portando quel poco che poterono, e lasciando
il resto in preda agli stranieri.
Alcuni giorni prima, cioè nel dì 18, se
n'era già partito l'<i>arcivescovo Oberto</i> coll'arciprete
Milone, Galdino arcidiacono
ed Alchisio cimeliarca, ed ito per trovar
<i>papa Alessandro</i> che tuttavia dimorava in
Genova. Chi potè, se ne andò a Pavia, a
Lodi, a Bergamo, a Como, e ad altre città;
ma l'infelice plebe si fermò fuori della
città ne' monisteri di san Vincenzo, di
san Celso, di san Dionisio e di san Vittore,
sperando pure che non fosse estinta
affatto nel cuore dell'imperadore la clemenza,
e ch'egli, soddisfatto dell'ubbidienza,
permetterebbe il ritorno alle lor
<span class="pagenum" id="Page_776">[776]</span>
case. Non poteva essere più vana una sì
fatta lusinga. Comparve nel dì seguente
Federigo accompagnato da tutti i suoi
principi e soldati, e da' Cremonesi, Pavesi,
Novaresi, Lodigiani e Cremaschi, e da
quei del Seprio e della Martesana; ed, entrato
in Milano, l'abbandonò all'avidità
militare. Nel sacco neppure alcun riguardo
s'ebbe alle chiese. Furono asportati i
lor tesori, i sacri arredi e le reliquie. Ed
allora dicono, che trovati i corpi creduti
dei tre re magi, e donati a <i>Rinaldo</i> arcicancelliere
ed arcivescovo eletto di Colonia,
furono portati alla di lui città, dove
di presente la popolar credenza li venera.
Scrissero alcuni che anche i corpi dei
santi Gervasio e Protasio furono portati
a Brisacco; ma il Puricelli e il signor Sassi,
bibliotecario dell'Ambrosiana, hanno
già convinta di falso una tale opinione.
Sire Raul, autore di questi tempi, scrive
seguito solamente nell'anno 1164 questo
pio ladroneccio.
</p>

<p>
Poscia uscì della bocca imperiale il
crudele editto pella total distruzione della
città di Milano. Se fosse vero ciò che
racconta Romoaldo arcivescovo in questi
tempi di Salerno <span class="fnote">[Romualdus Salernitanus, in Chron.]</span>, Federigo nella
concordia avea promesso <i>civitatem integram,
et cives cum rebus suis permanere
illaesos</i>; poi mancò alla parola. Ma non
s'accorda questa particolarità con quanto
ne scrivono il Morena e Sire Raul, storici
più informati di questi fatti. Furono
deputati i Cremonesi ad atterrare il sestiere
di porta Romana, i Lodigiani a
quel di porta Renza, i Pavesi a quel di
porta Ticinese, i Novaresi a quel di porta
Vercellina, i Comaschi a quel di porta Comacina,
e il popolo del Seprio e della
Martesana a quello di porta Nuova. L'odio
e lo spirito della vendetta animò sì
forte questi popoli, che si diedero un'incredibil
fretta alla rovina dell'infelice
città. Gran somma di danaro aveano anche
sborsato a Federigo per ottenerne la
permissione. Il fuoco attaccato alle case
ne distrusse buona parte; il resto fu diroccato
<span class="pagenum" id="Page_777">[777]</span>
a forza di martelli e picconi, ed
anche in pochi giorni si vide smantellata
la maggior parte delle mura. Pare che
Acerbo Morena si contraddica, perchè,
dopo avere scritto, che <i>usque ad dominicam
Olivarum tot de moenibus civitatis
consternaverunt, quod ab initio a nemine
credebatur in duobus mensibus posse dissipari,
soggiugne appresso, che remansit
tamen fere totus murus civitatem circumdans
(forse manca dissipatus), qui adeo
bonis et magnis lapidibus confectus fuerat,
et quasi centum turribus decoratus, quod,
ut existimo, numquam tam bonus fuit visus
in Italia</i>. Certo è da credere che, se
non prima, lo dirupassero almeno dopo
la domenica dell'ulivo, perchè lasciando
in piedi un sì forte muro, nulla avrebbono
fatto. E Sire Raul scrive che Federigo
<i>destruxit domos, et turres, et murum
civitatis</i>. Così ha l'Abbate Urspergense <span class="fnote">[Abbas Urspergensis, in Chron.]</span>,
Elmoldo, Gotifredo monaco ed altri.
Il campanile della metropolitana, mirabile
a vedere per la sua vaghezza ed
incredibil altezza, venne per comandamento
dell'imperadore abbassato. Ma rovesciato
sopra la chiesa, ne atterrò la
maggior parte. La fama accrebbe poi questa
calamità di Milano, essendo giunti alcuni
a scrivere <span class="fnote">[Ptolom. Lucens., in Annalib.]</span> che Federigo vi fece
condurre sopra l'aratro, e la seminò di
sale: tutte fandonie. Per attestato di
Duodechino <span class="fnote">[Dodech., in Append. ad Marian.]</span> <i>populus expulsus fuit;
murus in circuitu dejectus; aedes, exceptis
Sanctorum templis, solo tenus destructae.
Reservatis tantummodo matrice Ecclesia,
et quibusdam aliis</i>, scrive Roberto
dal Monte <span class="fnote">[Robert. de Monte, in Append. ad Sigebert.]</span>. Ordine ancora fu dato che
mai più non si potesse rifabbricare, nè
abitar quella nobilissima città, a spianar
le cui fosse concorse quasi tutta la Lombardia.
Io qui niuna menzione farò delle
favole della Cronica de' conti di Anghiera,
mentovate ancora da Galvano
<span class="pagenum" id="Page_778">[778]</span>
Fiamma <span class="fnote">[Gualvan. Flamma, Manipul. Flor.]</span>, perchè il confutarle sarebbe tempo
mal impiegato. Nella domenica delle
Palme assistè Federigo Augusto ai divini
uffizii nella basilica di santo Ambrosio <span class="fnote">[Acerbus Morena, Histor. Laudens., tom. 6
Rer. Ital.]</span>
fuori della desolata città milanese, e prese
l'ulivo benedetto; e nello stesso giorno
s'inviò a Pavia. Celebrò egli in essa
città la santa Pasqua, col concorso della
maggior parte dei vescovi, marchesi, conti
ed altri baroni d'Italia. Alla messa e
dopo la messa, ad un lauto convito, a cui
s'assisero i suddetti principi, e i vescovi
colla mitra, e i consoli delle città, si fece
vedere colla corona in capo, insieme coll'Augusta
Beatrice, giacchè due anni innanzi
avea fatto proponimento di non
portar più corona, se prima non soggiogava
il popolo di Milano. Grande fu allora
il giubilo e il plauso del popolo di
Pavia per le fortune dell'imperadore; e
gli scrittori tedeschi si sciolgono in sonori
elogi del suo gran valore e della sua
costanza, per aver sottomessa una sì riguardevol
città. Ma resterebbe da vedere
se gloria vera s'abbia a riputare per un
monarca cristiano il portare l'eccidio ad
un'intera insigne città, con distruggere e
seppellir tante belle fabbriche e memorie
dell'antichità, che fino a' tempi di Ausonio
quivi si conservavano. Che in pena
della ribellione si dirocchino tutte le mura
ed ogni fortificazione, ciò cammina;
ma poi tutto, chi può mai lodarlo, e non
attribuirlo piuttosto ad un genio barbarico?
A mio credere, i buoni principi fabbricano
le città, e i cattivi le distruggono.
Certo intanto è che la caduta e rovina di
Milano sparse il terrore per tutta l'Italia,
ed ognuno tremava al nome di Federigo
Barbarossa. Però non è da stupire se i
Bresciani spedirono nella seconda domenica
dopo Pasqua i loro consoli, accompagnati
da molta nobiltà, a Pavia, per sottomettersi
ai di lui voleri. Fu accettata la
lor sommessione, con patto di dover
demolire tutte le torri e mura della lor
<span class="pagenum" id="Page_779">[779]</span>
città, di spianar le fosse, di ricevere un
podestà dall'imperadore, di pagar una
buona somma di danaro, e di consegnare
ad esso Augusto tutte le rocche e fortezze
del loro contado, e di militare con lui,
occorrendo, anche a Roma e in Puglia.
Sapea ben Federigo nella buona ventura
mettere i piedi addosso a chiunque gli
cadeva sotto le mani.
</p>

<p>
Vi restavano i soli Piacentini da
mettere in dovere. Già si sapeva che
era giurato l'assedio della lor città. Ma
conoscendo essi la necessità di prevenir
la tempesta, trattarono di pace, e
colla mediazione di <i>Corrado conte</i> palatino
del Reno, fratello dell'imperadore,
l'ottennero. Però i lor consoli colle spade
nude si presentarono a Federigo nel
dì 11 di maggio, mentre egli era a San
Salvatore fuori di Pavia, e se gli sottomisero
con promessa di pagargli sei mila
marche d'argento, di distruggere le mura
e le fosse della lor città, di ricevere un
podestà, di restituir tutte le regalie, e di
cedere tutte quelle castella del lor territorio
che volesse l'imperadore; il che
era poco men che perdere tutto l'essere
di repubblica. Ciò fatto, mandò Federigo
per podestà de' Milanesi il vescovo di
Liegi; a Brescia Marquardo di Grumbac;
a Piacenza Aginolfo, e poscia Arnaldo
Barbavara; a Ferrara il conte Corrado
di Ballanuce; a Como maestro Pagano; e
così ad altre città. Per grazia speciale
permise ai Cremonesi, Parmigiani, Lodigiani
ed altri popoli fedeli il governarsi
co' proprii consoli. Rapporta il Sigonio <span class="fnote">[Sigon., de Regno Ital., lib. 13.]</span>
l'investitura data ai Cremonesi, molto
vantaggiosa per loro. Nel mese di giugno
passò Federigo alla volta di Bologna, che
era tuttavia restia ai comandamenti di
lui. Seguì parimente accordo con quel
popolo, obbligato anch'esso a diroccar le
mura, a guastar le fosse della città, a fare
lo sborso di molta pecunia, e a ricevere
pel suo governo il cesareo podestà. Andò
poscia ad Imola e Faenza, e ad altri luoghi.
In somma non vi restò città dell'Italia
<span class="pagenum" id="Page_780">[780]</span>
di qua da Roma che non piegasse il
collo sotto i piedi del formidabil Augusto,
a riserva della rocca di Garda, che occupata
da Turisendo veronese, e assediata
quasi per un anno dal conte Marquardo
e da' Bergamaschi, Bresciani, Veronesi
e Mantovani, lungo tempo si difese,
e finalmente si rendè con onesta capitolazione.
Anche i Genovesi, chiamati da
Federigo a Pavia, per attestato di Caffaro <span class="fnote">[Caffari, Annal. Genuens., lib. 1, tom. 6 Rer.
Italic.]</span>,
vennero all'ubbidienza, ed ottennero
buoni patti, con ritener tutte le regalie,
perchè s'obbligarono di servire a
Federigo nelle spedizioni ch'egli meditava
contro il re di Sicilia. Il privilegio
conceduto da esso imperadore ai Genovesi
può leggersi nelle mie Antichità italiane <span class="fnote">[Antiquit. Ital., Dissert. XLVIII et LXXII.]</span>.
Affinchè restasse memoria della
sua crudeltà contra de' Milanesi; quel diploma
si vede dato <i>Papiae apud sanctum
Salvatorem in palatio imperatoris post destructionem
Mediolani, et deditionem Brixiae,
et Placentiae, V junii, anno dominicae
Incarnationis MCLXII, Indictione X</i>.
Altri diplomi segnati in questa forma ci
restano. Curiosa cosa è il vedere con
che generosità Federigo diede allora in
feudo al popolo genovese <i>siracusanam civitatem
cum pertinentiis suis, et ducentas
quinquaginta caballarias terrae in valle
Nothi, ec. et in unaquaque civitate maritima,
quae propitia divinitate a nobis capta
fuerit, rugam unam</i> (una rua, una
contrada) <i>eorum negotiatoribus convenientem
cum ecclesia, balneo, fundico, et
furno</i>, con altre liberalità. Ma il proverbio
dice che il fare i conti sulla pelle dell'orso
vivo non sempre riesce.
</p>

<p>
Nella domenica di passione imbarcatosi
di nuovo a Genova papa <i>Alessandro
III</i> <span class="fnote">[Cardin. de Aragon., in Vit. Alexandri III,
P. I, tom. 3 Rer. Italic.]</span>, di colà passò a Magalona in
Francia, e poscia a Mompellieri, dove
mandò il re <i>Lodovico VII</i> a visitarlo e a
rendergli l'onore dovuto. Nel giugno si
<span class="pagenum" id="Page_781">[781]</span>
inviò a Chiaramonte. Alle glorie dell'Augusto
Federigo mancava quella solamente
di terminar la lite del pontificato romano
a voglia sua. Mostrando egli in
apparenza grande zelo per l'unione della
Chiesa, subito che intese l'arrivo in
Francia di papa Alessandro, scrisse al re
Lodovico, proponendo un abboccamento
con lui per dar fine a questo importantissimo
affare; e che a San Giovanni di
Laune, oppure a Besanzone si tenesse un
concilio, dove si presentassero i due contendenti,
per esser ivi esaminate le ragioni
d'ambedue le parti. Covava nondimeno
l'astuto imperadore il pensiero di burlar
non meno l'odiato Alessandro che l'antipapa
Ottaviano. <i>Apud se cogitavit</i> (lo
abbiamo dalla vita di papa Alessandro),
<i>sicut homo hujus saeculi prudentissimus,
sagax, et callidus, qualiter posset Alexandrum,
et idolum suum judicio universalis
Ecclesiae pariter dejicere, atque personam
tertiam in romanum pontificem ordinare</i>.
Trovaronsi insieme papa Alessandro e il
re Lodovico a Souvignì, e il re, principe
che non andava molto alla malizia, volle
persuadere al papa di venir al progettato
congresso; ma Alessandro tenne il piè
fermo, allegando che non conveniva alla
dignità della Sede apostolica il sottoporsi
a quel giudizio; e che giusto motivo avea
di sospettar artifizii e superchierie dalla
parte di Federigo, che già era apposta
passato in Borgogna. Di grandi negoziati
si fecero dipoi; ma volle Dio che scoperti
in fine i raggiri d'esso imperadore, il re
di Francia si ritirasse dal contratto impegno:
perlochè fu quasi per nascere rottura
di guerra fra que' due monarchi, se non
fosse accorso in aiuto del re Lodovico il
re d'Inghilterra: il che mise freno a Federigo,
che oramai si credea di potere dar
legge a tutti, e pretendea che ai soli vescovi
del suo imperio appartenesse il giudicar
dell'elezione del romano pontefice. In
somma esso Augusto, mal contento di tanti
maneggi inutilmente fatti, fu forzato
dalla mancanza de' viveri a tornarsene
coll'esercito in Germania; e l'antipapa,
<span class="pagenum" id="Page_782">[782]</span>
veggendosi mal ricevuto in quelle parti, se
ne tornò in Italia. Rimandò poco dappoi
Federigo in Italia l'eletto arcivescovo di
Colonia <i>Rinaldo</i>, principal arnese, ma arnese
pessimo della sua corte <span class="fnote">[Acerbus Morena, Histor. Lauden., tom. 6
Rer. Ital. Romualdus Salern., in Chron., tom. 7
Rer. Italic.]</span>, che fatto
un viaggio per la Lombardia, Romagna,
marca di Verona e Toscana, si studiò di
assodar tutte le città e principi nell'ossequio
verso l'imperadore. Intanto il miserabil
popolo di Milano <span class="fnote">[Sire Raul, Hist., tom. 6 Rer. Ital.]</span> escluso dalla
sua patria, senza tetto dove ricoverarsi,
fu ripartito dal vescovo di Liegi in quattro
siti, alcune miglia lungi dalla città, con
permissione di fabbricar ivi de' borghi per
loro alloggio. Tornò in Germania quel
vescovo, e lasciò al governo d'esso popolo
Pietro di Cunin, che cominciò a far
delle estorsioni in varie maniere. Terminò
in quest'anno il re di Sicilia la guerra di
Puglia <span class="fnote">[ Romualdus Salernit., in Chron. Johann de
Ceccano, Chron. Fossaenovae.]</span> colla presa di Taverna e di
Monte Arcano; e, passato a Salerno, senza
volervi entrare, s'accampò sotto quella
città. Era inviperito contra di quel popolo,
perchè esso dianzi avea consentito alla
congiura che divampò contro di lui. Pretese
il re una gran somma di danaro da
que' cittadini; nè potendo eglino colla
puntualità ricercata soddisfare al pagamento,
con questo pretesto minacciò Guglielmo
l'ultimo eccidio alla città. Ed era
disposto ad eseguir la parola, quando sul
bel mezzo giorno e a ciel sereno, insorto
un impetuoso turbine, seguitato poi da
una furiosa pioggia, schiantò quasi tutte
le tende, e specialmente la regale, in maniera
che Guglielmo, il quale allora dormiva,
corse pericolo di riportarne gran danno.
Se ne fuggì egli in una picciola tenda
che era rimasta in piedi, con raccomandarsi
a san Matteo apostolo, il cui corpo
si pretende conservato in quella città. Fu
questo in fatti creduto un miracoloso ripiego
del santo Apostolo, per liberar da
quel rischio il suo popolo; e però impaurito
<span class="pagenum" id="Page_783">[783]</span>
il re, nel dì seguente sciolse le vele
verso Palermo, nè altro male fece a quella
magnifica città. Insorse in quest'anno
discordia fra i Pisani e i Genovesi nella
città di Costantinopoli. Avendo prevaluto
i primi, diedero il sacco al fondaco dei
Genovesi, con asportarne il valore di
trenta mila perperi <span class="fnote">[Caffari, Annal. Genuens., lib. 1, tom. 6 Rer.
Italic.]</span>. Portatene le querele
a Genova, il popolo in furia spedì a
Pisa, chiedendo soddisfazione, altrimenti
intimavano la guerra. Non essendo venuta
alcuna buona risposta, i Genovesi
con dodici galere volarono a Porto Pisano
a farne vendetta. Vi distrussero la
torre del porto, e presero molte navi coll'avere
e cogli uomini. Accadde che arrivò
a Pisa il suddetto Rinaldo arcicancelliere
ed arcivescovo eletto in Colonia, che, informato
di questa briga, mandò tosto a
Genova ordine che cessassero le offese,
ed ottenne la liberazion de' prigioni. Ma
avendo dipoi i Pisani presi due legni dei
Genovesi, si riaccese la guerra che era
per andare innanzi, se, interpostosi di
nuovo l'arcicancelliere, non avesse rimessa
all'imperadore, che era a Torino,
la cognizion di questa controversia. Stabilì
esso Augusto dipoi una tregua fra
loro. Di una tal discordia parlano gli Annali
pisani all'anno seguente.
</p>

<hr />
</div>

<div class="chapter">
<h2 class="hidden" id="MCLXIII">MCLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Alessandro</span> III papa 5.</td>
  </tr>
  <tr>
    <td><span class="smcap">Federigo</span> I re 12, imper. 9.</td>
  </tr>
</table>

<p>
Dopo avere <i>papa Alessandro</i> celebrata
la festa del santo Natale nella città di
Tours <span class="fnote">[Cardin. de Aragon., in Vit. Alexandri III,
P. I, tom. 3 Rer. Ital.]</span>, venuta la domenica di settuagesima,
passò a Parigi per una conferenza
con <i>Lodovico VII</i> re di Francia. Gli venne
incontro il piissimo re coi baroni e colle
sue guardie due leghe lungi dalla città, e
alla vista di lui smontato, corse a baciargli
i piedi. Dopo di che amendue continuarono
il viaggio fino a Parigi, dove la processione
<span class="pagenum" id="Page_784">[784]</span>
del clero col vescovo l'accolse.
Dimorò ivi il pontefice per tutta la quaresima,
e vi solennizzò la Pasqua. Poscia,
avvicinandosi il tempo della celebrazion
del concilio da lui intimato nella città di
Tours, colà si trasferì. Riguardevole fu
quella sacra adunanza, a cui fu dato principio
nel dì 19 di maggio, perchè v'intervennero
diciassette cardinali, cento ventiquattro
vescovi, quattrocento quattordici
abbati, e una copiosa moltitudine di
clerici e laici. Furono ivi pubblicati varii
canoni di disciplina ecclesiastica, da' quali
apparisce che era già insorta nelle parti
di Tolosa, e si andava dilatando, una setta
d'eretici, i quali, siccome accenneremo,
infettarono in fine tutte quelle contrade.
Era anche passato in Francia lo
studio delle leggi civili, e molti monaci e
canonici regolari, col pretesto d'insegnarle
nelle scuole, oppur di spiegare la
fisica, o di praticar la medicina, abbandonavano
i loro chiostri. Questo fu proibito,
e dichiarate nulle e sacrileghe tutte
le ordinazioni fatte e da farsi dall'antipapa
e dagli altri scismatici. E perciocchè
l'andar girando il papa dovea riuscire
di non lieve aggravio alle chiese, gli fu
fatto sapere che se volea più lungamente
fermarsi in Francia, eleggesse una dimora
stabile nella città che più gli fosse in grado:
laonde egli scelse la città di Sens,
dove si trattenne dal principio d'ottobre
fino alla Pasqua dell'anno 1165. Circa
questi tempi avendo <i>Ulrico</i>, novello patriarca
di Aquileia, fatta un'invasione
nell'isola di Grado <span class="fnote">[Dandul., in Chron., tom. 12 Rer. Ital.]</span>, vi accorsero i
Veneziani con uno stuolo di galee, e il
fecero prigione con assai nobili del Friuli
nell'ultimo giovedì del carnevale, e tutti
li misero nelle carceri di Venezia. Per
liberarsi, egli si obbligò di mandare ogni
anno da lì innanzi nell'ultimo mercordì
del carnevale al doge dodici porci grassi,
e dodici pani grossi in memoria della
vittoria de' Veneti e della sua liberazione.
Allora fu fatto in Venezia uno statuto,
che nel giovedì suddetto in avvenire ad
<span class="pagenum" id="Page_785">[785]</span>
un toro e ad altri simili porci nella pubblica
piazza si dovesse tagliar la testa, il
qual uso per conto del toro dura tuttavia
in essa città. Credevasi dalla plebe ciò
istituito per denotare che si tagliava il
capo al suddetto arcivescovo e a dodici
de' suoi canonici; ma i saggi sapeano che
pel solo fine suddetto si facea quello spettacolo.
</p>

<p>
Era in questi tempi straziato l'infelice
popolo milanese dai ministri tedeschi,
che tutti aveano nell'ossa il morbo dell'avarizia.
Tanta era la parte che il loro
vice-governatore Pietro di Cunin esigeva
dalle rendite de' poderi <span class="fnote">[Sire Raul, in Hist., tom. 6 Rer. Ital.]</span>, che quasi
nulla ne restava ai miseri padroni e ai
loro rustici. Oltre di che, da que' poderi
che aveano i Milanesi sul Lodigiano e
Cremasco, nel Seprio, nella Martesana e
in altri luoghi, nulla poteano ricavare.
Tutto sel divorano gli uffiziali dell'imperadore.
Fabbricarono costoro nel borgo
di Noseta una gran torre per far quivi la
zecca, e guardarvi il danaro dell'imperatore.
Ad un magnifico palagio ancora
per servigio d'esso Augusto fu dato principio
in Monza; e tutto il dì erano in volta
gli strapazzati contadini colle lor carra
e buoi per condurre i materiali. Altrettanto
si facea per la fabbrica del castello
di Landriano, e di un palazzo a Vigiantino.
Per queste e per altre doglianze
della gente, il vescovo di Liegi richiamò il
Cunin, e mandò al governo un Federigo
cherico, appellato mastro delle scuole:
che così era chiamata una dignità nelle
cattedrali. La sperienza mostrò che costui
avea l'unghie anche più arrampinate
che quelle del precedente ministro. Arrivò
poi a Lodi nel dì 29 d'agosto, di ritorno
dalla Germania l'imperador <i>Federigo</i>
coll'augusta sua consorte <i>Beatrice</i> <span class="fnote">[Acerbus Morena, Histor. Laudens., tom. 6
Rer. Ital.]</span>
e con gran comitiva di baroni. Da
lì a quattro giorni vi giunse ancora l'antipapa,
il quale nel dì 4 di novembre fece
la traslazione del corpo di san Bassiano
<span class="pagenum" id="Page_786">[786]</span>
da Lodi vecchio a Lodi nuovo. Lo stesso
Ottaviano, ed anche l'imperadore col patriarca
d'Aquileia e coll'abbate di Clugnì,
ed altri vescovi ed arcivescovi portarono
sulle loro spalle la sacra cassa. Nel
dì 16 d'esso mese essendosi trasferito a
Pavia esso Federigo, allora fu che i Pavesi
fecero tante istanze, avvalorate dal rinforzo
di una buona somma di danaro,
che ottennero di potere smantellar le mura
di Tortona, con rappresentare riedificata
quella città in obbrobrio dell'imperadore
e di Pavia. Corsero dunque all'esecuzion
del decreto; nè contenti d'aver diroccato
il muro, vi distrussero ancora
con fretta incredibile tutte le case, riducendo
quella sventurata città in un
monte di pietre. Un alto di clemenza
esercitò poco appresso l'imperadore coi
Milanesi, perchè rimise in libertà i quattrocento
loro ostaggi. Passando poi egli
da Pavia a Monza nel dì 5 di dicembre,
il popolo milanese, confinato in uno dei
borghi nuovi, maschi e femmine gli andarono
incontro sulla via. Era di notte,
e forte piovea. Prostrati a terra in
mezzo al fango, gridavano misericordia;
e Federigo lasciò ivi <i>Rinaldo</i> arcivescovo
eletto di Colonia, acciocchè gli ascoltasse.
Questi ordinò che alcuni d'essi nel dì
seguente andassero a Monza, dove darebbe
loro udienza. Fece anche venir colà dodici
di cadaun borgo, e udito che richiedevano
la restituzion de' loro poderi più
colle lagrime che colla voce, dimandò,
cosa offerissero all'imperadore per ricuperarli.
Si scusarono essi per la somma
loro povertà e per le tante miserie: il che
fece montar in collera l'iniquo arcivescovo,
e intimar loro di pagare per tutto gennaio
prossimo venturo una somma di danaro,
e bisognò sborsarla. Nel precedente
anno aveano i Pisani inviata un'ambasceria
all'imperador Federigo <span class="fnote">[Annales Pisani, tom. 6 Rer. Ital.]</span>, che ne
mostrò molto piacere, e fece di molte carezze
ai loro ambasciatori. Nell'anno presente
poi investì egli di tutte le regalie
quel popolo, che si obbligò di armare sessanta
<span class="pagenum" id="Page_787">[787]</span>
galee in aiuto del medesimo Augusto
per la guerra che si andava meditando
contro il re di Sicilia. Ma questo lor
palese attaccamento a Federigo fu cagione
che non si poterono accordare coll'imperador
de' Greci <i>Manuello Comneno</i>, pretendente
ch'essi rinunziassero all'amicizia
di Federigo: al che mai non vollero
acconsentire. Ma peggio loro avvenne negli
Stati del re di Sicilia, perchè considerandoli
il re Guglielmo come nemici della
sua corona, benchè avesse pace con
loro, pure all'improvviso fece prendere
quanti Pisani si trovarono nelle sue contrade,
ed occupar tutte le loro mercatanzie.
Corse un gran pericolo in quest'anno
esso re Guglielmo in Palermo <span class="fnote">[Hugo Falcandus, Histor, Sicul.]</span>.
Folto era il numero de' prigionieri di Stato
in quelle carceri. Ebbero costoro maniera
di uscire, ed usciti assalirono il palazzo
regale con disegno e gran voglia di
trucidare il re. Fecero così bene il loro
uffizio le guardie, che andò fallito il
colpo, e restarono i più d'essi tagliati
a pezzi.
</p>

<hr />
</div>

<div class="chapter">
<h2 class="hidden" id="MCLXIV">MCLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Alessandro</span> III papa 6.</td>
  </tr>
  <tr>
    <td><span class="smcap">Federigo</span> I re 15, imper. 10.</td>
  </tr>
</table>

<p>
Continuò <i>papa Alessandro</i> ancora per
quest'anno la sua dimora in Francia
nella città di Sens, dove ebbe molte faccende
per le differenze insorte in questi
tempi fra <i>Arrigo re</i> d'Inghilterra e <i>Tommaso
arcivescovo</i> di Cantorberì, che fu
poi santo martire. Intanto l'ambizioso
antipapa Ottaviano, chiamato Vittore III,
mentre dimorava in Lucca <span class="fnote">[Cardin. de Aragon., in Vit, Alexandri III,
P. I, tom. 3 Rer. Ital.]</span>, fu colto
da una mortale infermità, e quivi impenitente
passò al tribunale di Dio nel dì 20
d'aprile. Pietro Blesense, che ne parla
per esperienza, descrive il di lui fasto
e la di lui crudeltà; e pure si fece credere
alla buona gente che al suo sepolcro
erano succeduti non pochi
<span class="pagenum" id="Page_788">[788]</span>
miracoli: <i>Pro cujus sanctis meritis dicitur,
Deum multa miracula ibi fecisse</i>: così
scrive Acerbo Morena <span class="fnote">[Acerbo Morena, Histor. Laudens., tom. 6
Rer. Ital.]</span>, uno de' suoi
parziali: il che sempre più ci dee rendere
cauti a distinguere i veri dai finti o
dai creduti miracoli. Restavano tuttavia
in vita due soli cardinali scismatici, cioè
Giovanni da san Martino e Guido da Crema.
Costoro fecero un'adunanza di molti
ecclesiastici della lor fazione; e giacchè
<i>Arrigo vescovo</i> di Liegi ricusò il falso pontificato,
fu questo conferito allo stesso
Guido da Crema, il quale senza alcuna
osservanza degli antichi riti ricevette la
consecrazione dallo stesso vescovo di Liegi,
con assumere il nome di <i>Pasquale III</i>.
Speditone tosto l'avviso all'Augusto Federigo,
in vece di valersi egli di tal congiuntura
per estinguere lo scisma, approvò
il fatto, e riconobbe costui per legittimo
papa. Intanto le città di Lombardia
avvezze per assaissimi anni addietro a vivere
lautamente col godimento delle regalie
e della libertà, con decoro ed autorità
principesca, al vedersi ora ridotte ad
una vile schiavitù, troppo mal volentieri
s'accomodavano a questo insolito giogo.
Si aggiunsero le continue avanie che faceano
i ministri imperiali, oppressori dei
grandi e de' piccioli, intenti solo a smugnere
danaro dagli afflitti popoli. Fece
tutto ciò perdere a que' popoli la pazienza,
e cominciarono a risorgere gli spiriti
generosi in alcune città, determinate di
non lasciarsi così obbrobriosamente calpestar
da li innanzi <span class="fnote">[Cardin. de Aragon., in Vita Alexandri III.
Acerbus Morena, in Histor. Laudens. Sire Raul.,
tom. 6 Rer. Ital.]</span>. Queste furono le
città della marca di Verona, cioè <i>Verona,
Vicenza, Padova, Trevigi</i>, ed altre minori,
che strinsero una segreta società e lega
fra loro. Trovavansi mal soddisfatti anche
i Veneziani per aggravii patiti dagli
uffiziali dell'imperadore, e però anch'essi
entrarono in essa lega; e tutti cominciarono
a far testa agli ordini di Federigo
<span class="pagenum" id="Page_789">[789]</span>
e de' suoi ministri. Appena scoppiò
questo principio di ribellione, che Federigo,
messo insieme l'esercito de' Pavesi,
Cremonesi e dell'altre città fedeli, e col
poco che gli restava de' suoi Tedeschi,
marciò verso Verona. Prese e distrusse
alcune castella di quel territorio: quando
eccoti uscirgli incontro l'esercito delle
città collegate, che animosamente venne
ad accamparsi in faccia sua, disposto e
preparato a ricevere o dar battaglia. Tra
perchè era superiore di forze questa armata,
e perchè cominciò Federigo ad accorgersi
del poco capitale che potea far
de' Lombardi suoi seguaci, ne' quali più
non concorreva l'odio, che li rendè sì
fieri contra di Milano, e si scorgeva in
essi piuttosto del compatimento e dell'inclinazione
per chi avea preso l'armi per
la sua libertà: restò esso Augusto assai
confuso. Giudicò dunque miglior partito
il ritirarsi, benchè non senza rabbia e
vergogna, che di azzardare ad un troppo
dubbioso fatto d'armi la sua dignità e riputazione.
Da lì innanzi ebbe sempre in
sospetto tutte le città d'Italia, perchè conosciute
troppo vogliose e gelose della libertà;
e però, giacchè non sapea farsi
amare da esse, cercò da indi in poi di farsi
temere. Aveva egli dalla sua di certo
solamente i marchesi, conti ed altri nobili
vassalli, perchè questi abbisognavano del
di lui braccio e patrocinio per non essere
divorati dalle città. Mise pertanto in tutte
le rocche e fortezze presidii e governatori
tedeschi, de' quali unicamente si fidava,
senza valersi più d'Italiani.
</p>

<p>
Accade in quest'anno <span class="fnote">[Annal. Pisani, tom. 6 Rer. Ital. Caffari, Annal.
Genuens., lib. 1, tom. 6 Rer. Ital. Acerb. Morena,
Hist. Laudens., tom. 6 Rer. Ital.]</span> che <i>Barasone</i>
giudice di Turri, ossia di Logodoro
in Sardegna, e <i>Pietro</i> giudice di Cagliari,
uniti co' Pisani, per vendicarsi di varie
ingiurie ricevute da Barasone giudice di
Arborea, oggidì Oristagno, gli fecero
guerra, con bruciargli il paese e menar
via gran copia di prigioni. Allora questo
giudice d'Arborea si raccomandò ai Genovesi,
<span class="pagenum" id="Page_790">[790]</span>
perchè l'aiutassero ad impetrare
dall'imperador Federigo il titolo di re di
tutta la Sardegna. E non già del solo suo
giudicato; perciocchè, siccome ho io altrove
dimostrato <span class="fnote">[Antiquit. Italic., Dissert. V et XXXII.]</span>, la Sardegna era divisa
in quattro giudicati, e que' giudici ben
cento anni prima si truovavano intitolati
re, perchè niun superiore riconoscevano.
Promise costui di gran cose ai Genovesi,
dai quali perciò fu condotto a Pavia e
presentato a Federigo. Condiscese ben volentieri
l'imperadore alla dimanda, non
tanto per acquistar diritto sopra la Sardegna,
quanto per godersi quattro mila
marche d'argento, che gli furono esibite
per questa grazia. Gli Annali di Pisa dicono
che l'offerta fu di trenta mila lire
di soldi imperiali. Forse le quattro mila
marche davano questa somma. Ma si
opposero forte gli ambasciatori pisani
alle istanze del giudice e alla risoluzion
dell'imperadore, pretendendo che la Sardegna
fosse di lor giurisdizione. Altrettanto
ancora pretendevano i Genovesi.
Federigo che non volle perdere l'oro promesso,
senza curarsi delle lor brighe, nel
dì 5 d'agosto, nella chiesa di san Siro di
Pavia, solennemente coronò e dichiarò
re della Sardegna esso <i>Barasone</i>. Il bello
fu, che quando Federigo si credea di
mettere le mani sopra il danaro accordato,
si trovò che il re novello non aveva
un soldo, e lavorava solo di promesse.
Era Federigo in procinto di condurlo
seco prigione in Germania, finchè avesse
soddisfatto; ma costui tanto si adoperò
coi Genovesi, che fecero sigurtà per lui,
ed essi effettivamente dopo alquanti giorni
sborsarono la somma, con prenderla ad
usura da varii cittadini. Non trovandosi
poi maniera ch'egli soddisfacesse ai Genovesi,
fu detenuto prigione in Genova;
e i Pisani cogli altri giudici della Sardegna
mossero di nuovo guerra ad Arborea,
e distrussero quasi tutto il paese, di
modo che la vanità di Barasone andò a
terminare in un re da teatro. Fecero di
<span class="pagenum" id="Page_791">[791]</span>
più i Pisani. Passò Federigo nell'anno
presente in Germania ad oggetto di metter
insieme una buona armata, per maggiormente
assodare il piede in Italia. Colà
spedirono i Pisani Uguccione, uno dei
lor consoli, per cui maneggio Federigo
investì col gonfalone la città di Pisa di
tutta l'isola di Sardegna; nè andò molto
che i Pisani la renderono interamente
tributaria alla loro repubblica. L'onnipotenza
dell'oro quella fu che fece dimenticar
sì presto a Federigo di aver già dichiarato
<i>principe della Sardegna</i> il duca
Guelfo suo zio, e poco prima <i>re d'essa
isola</i> il vanissimo Barasone. Dagli Annali
genovesi si sa che i Pisani sborsarono
tredicimila lire per ottenere quel privilegio.
Diede fine in quest'anno alla sua
vita nel dì 20 di luglio <i>Pietro Lombardo</i>,
Novarese di patria, già vescovo di Parigi,
celebre personaggio, e conosciuto da tutti
col nome di mastro delle sentenze. Abbiamo
ancora dagli Annali di Bologna <span class="fnote">[Matth. de Griffonibus, Annal. Bononiens.,
tom. 18 Rer. Ital.]</span> e
di Modena <span class="fnote">[Annales veteres Mutinens., tom 9 Rer. Ital.]</span> che Bozzo, luogotenente
dell'imperadore in Lombardia, fu ucciso
nel contado di Bologna, verisimilmente
a cagion delle sue angarie. Nè si dee tacere,
che, avendo in quest'anno l'Augusto Federigo
richiesto aiuto da' Ferraresi <i>pro
motione et guerra Venetorumn, Paduanorum,
Vicentinorum et Veronensium, quae
cornua rebellionis et superbiae contra nos
et imperium erexerunt</i>, concedette o confermò
loro tutte le regalie con altri privilegii,
siccome apparisce dal diploma da me
pubblicato <span class="fnote">[Antiquit. Ital., Dissert. XLVIII.]</span>, e dato <i>apud sanctum Salvatorem
juxta Papiam, VIIII kalendas junii,
anno dominicae Incarnationis MCLXIV,
Indictione XII</i>. Con altro diploma confermò
al popolo di Mantova parimente tutti
i suoi privilegii. Ma, ossia per errore, come
io credo, ossia perchè fu usato l'anno
pisano, quel diploma si dice bensì dato
<i>Papiae apud sanctum Salvatorem VI kalendas
junii, anno millesimo centesimo
<span class="pagenum" id="Page_792">[792]</span>
sexagesimo quinto, Indictione XII</i>; ma
è certo ch'esso appartiene all'anno
presente.
</p>

<hr />
</div>

<div class="chapter">
<h2 class="hidden" id="MCLXV">MCLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Alessandro</span> III papa 7.</td>
  </tr>
  <tr>
    <td><span class="smcap">Federigo</span> I re 14, imper. 11.</td>
  </tr>
</table>

<p>
Essendo in questi tempi mancato di
di vita <i>Giulio vescovo</i> di Palestrina <span class="fnote">[Cardin. de Aragon., in Vita Alexandri III,
P. I, tom. 3 Rer. Ital.]</span>,
lasciato da <i>papa Alessandro</i> per suo vicario
in Roma, fu sostituito in suo luogo
<i>Giovanni cardinale</i> de' santi Giovanni e
Paolo, il quale, a forza di danaro e di
esortazioni, indusse il popolo romano
a giurar la solita fedeltà ad esso pontefice,
e regolò ancora a suo volere il
senato. Avendo egli inoltre tolta di mano
agli scismatici la basilica vaticana e
la contea della Sabina, giudicando che
fosse oramai tempo di richiamare il papa
dalle contrade della Francia, gli spedì a
questo fine messi e lettere di molta premura.
Per consiglio dunque non solamente
de' vescovi e cardinali, ma anche
dei re di Francia e d'Inghilterra, si preparò
egli al suo ritorno. Partitosi dopo
Pasqua dalla città di Sens, e passando per
Parigi, dopo la festa di san Pietro arrivò
a Mompellieri; e dappoichè furono all'ordine
i legni che doveano condurlo, fra
l'ottava dell'Assunzion della Vergine
s'imbarcò, con alcuni cardinali, in una
nave di Narbona, e il rimanente de' cardinali
con <i>Oberto arcivescovo</i> di Milano,
il quale fu poi creato cardinale di santa
Sabina, in un altro più grosso legno che
era de' cavalieri ospitalieri, oggidì appellati
di Malta. Aveano appena date le
vele ai venti, che eccoti comparir la
flotta de' Pisani, i quali stavano in agguato.
A tal vista la nave, dove era il papa, voltò
la prora, e se ne tornò in fretta a Magalona.
Circondarono i Pisani quella in cui
venivano i più dei cardinali, e non avendo
essi trovato fra loro il pontefice, senza
far male alcuno, la lasciarono andare al
<span class="pagenum" id="Page_793">[793]</span>
suo viaggio. Il Neobrigense scrive <span class="fnote">[Neubrig., lib. 2, cap. 17 Hist.]</span> che
questa nave bravamente si difese, e con
poco lor gusto fece retrocedere i Pisani.
Comunque sia, tornò il papa ad imbarcarsi
in un legno più picciolo, ed ancorchè
fosse travagliato da alcune tempeste
nel cammino, pure felicemente arrivò a
Messina <span class="fnote">[Romualdus Salernitan., in Chron., tom. 7
Rer. Ital.]</span>. A questo avviso il <i>re Guglielmo</i>,
che era in Palermo, inviò tosto a
complimentarlo i suoi ambasciatori con
molti regali, e destinò l'arcivescovo di
Reggio e di Calabria ed altri baroni, che
l'accompagnarono fino a Roma: al qual
fine somministrò una forte galea pel papa,
e quattro altre per gli cardinali e pel resto
della corte pontificia. Pertanto nel mese
di novembre mosse papa Alessandro III
da Messina, e venne a Salerno, dove fu
con grande onore accolto da <i>Romoaldo
arcivescovo</i> e da tutto il popolo. Nella
festa di santa Cecilia giunse all'imboccatura
del Tevere sano e salvo, e riposò per
quella notte in Ostia. Nel seguente giorno
corsero a venerarlo i senatori romani
con gran folla di cherici e laici, e gli prestarono
la dovuta ubbidienza. Dopo di
che coi rami di ulivo il condussero fino
alla porta Lateranense. Quivi era il clero
vestito de' sacri ammanti, quivi i Giudei
colla sacra Bibbia nelle braccia, e i giudici
e le milizie colle loro insegne. Con
questa processione e fra gli alti viva del
popolo passò il papa alla basilica, ed
indi al palazzo del Laterano, con tanta
allegria della città, che non v'era memoria
d'altra sì lieta giornata in quel
popolo.
</p>

<p>
Giunto in Germania l'<i>imperador Federigo</i>
vi trovò accesa la guerra <span class="fnote">[Otto de S. Blasio, in Chron. Abbas Urspergens.
in Chron.]</span>. Imperocchè
avendo <i>Ugo conte</i> palatino di
Toingen fatto impiccare due uomini del
duca <i>Guelfo juniore</i>, al quale il duca
<i>Guelfo seniore</i> avea rinunziato gli Stati
della Suevia, per attendere a quei dell'Italia,
<span class="pagenum" id="Page_794">[794]</span>
esso giovane Guelfo, non potendo
averne soddisfazione, mise a ferro e
fuoco il di lui paese. Ricorse il palatino
per aiuto a <i>Federigo duca</i> di Rotemburg,
cugino dell'imperadore; e siccome fra
la casa di lui, erede della guibellinga,
che noi ora diciam ghibellina, e la casa
estense-guelfa del duca Guelfo era antica
la gara e la nemicizia; così Federigo
prese volentieri ad assisterlo. Il giovane
Guelfo anch'egli ebbe dalla sua <i>Bertoldo
duca</i> di Zeringhen ed altri principi. Nei
primi giorni di settembre vennero alle
mani i due eserciti, e Guelfo ne andò
rotto, con lasciarvi prigioni novecento
de' suoi cavalieri. A questa nuova il vecchio
<i>duca Guelfo</i>, ardente di collera corse
dall'Italia in Germania, assediò ed espugnò
varie castella, e vittorioso andò a
riposarsi nelle sue terre. Ma il palatino
colle forze del duca Federigo avendo
congiunto l'armata de' Boemi, gente allora
fierissima, rinforzò la guerra, che
costò immensi danni e guasti a quelle
contrade, essendo venuti i Boemi per la
Baviera e Suevia sino al lago di Ginevra,
commettendo infiniti disordini. S'interpose
l'Augusto Federigo, fece rilasciare
i prigioni, e dare nella dieta d'Ulma al
duca Guelfo soddisfazione: con che si
smorzò quell'incendio. Tenne ancora
Federigo in quest'anno <span class="fnote">[Chron. Reicherspergense ad hunc annum.]</span> una dieta in
Erbipoli, ossia in Wirtzburg, dove circa
quaranta vescovi tedeschi giurarono di
ubbidire al falso pontefice Pasquale, ossia
Guido da Crema. Nell'anno presente
ancora, come s'ha dalla Cronica di Fossanuova <span class="fnote">[Johann. de Ceccano, Chron. Fossaenovae.]</span>,
<i>Cristiano</i>, eletto, o, per dir
meglio, intruso arcivescovo di Magonza,
col conte Gotolino e con alcune soldatesche
passò nella Campania romana, e
fece giurar fedeltà da tutti que' popoli
all'antipapa Pasquale, condotto da lui
sino a Viterbo, e all'imperadore. Perchè
Anagni ricusò di ubbidire, diede il guasto
alle sue campagne, ed incendiò Cisterna.
Ma non sì tosto furono costoro
<span class="pagenum" id="Page_795">[795]</span>
tornati in Toscana, che Giliberto conte di
Gravina e Riccardo da Gaia coll'esercito
del re di Sicilia entrarono in essa Campania,
ed uniti coi Romani ricuperarono
Veroli, Alatri, Ceccano ed altre terre.
Si ruppe ancora in quest'anno la tregua
fra i Pisani e Genovesi <span class="fnote">[Caffari, Annal. Genuens., tom. 6 Rer.
Italic.]</span>, e cominciò
l'un popolo all'altro a far quel male
che potea, con prendersi le navi. Riuscì
a' Pisani, dopo aver bruciato Capo Corso,
di giugnere, nel dì 21 d'agosto, allo
improvviso addosso alla città d'Albenga,
e di prenderla, con darle poscia il
sacco e consegnarla alle fiamme. Passarono
essi dipoi alla fiera di Sant'Egidio
in Provenza con galee trentuna. Ma i
Genovesi, ansiosi di vendicarsi, con maggior
numero di galee andarono a cercar
colà i nemici, e fidandosi che <i>Raimondo</i>
conte di santo Egidio non proteggerebbe i
Pisani, attaccarono una battaglia, che fu
separata dalla notte. Gli Annali Pisani <span class="fnote">[Annal. Pisani, tom. 6 Rer. Ital.]</span>
dicono, esserne uscita vittoriosa la lor
nazione; ma per una fiera tempesta nel
ritorno perderono dodici delle lor galee
con tutta la gente.
</p>

<p>
Crebbero in quest'anno i guai delle
città di Lombardia. Avea l'Augusto Federigo
lasciati dappertutto i suoi uffiziali
che raccogliessero i dazii e tributi spettanti
al fisco imperiale. Per testimonianza
di Acerbo Morena <span class="fnote">[Acerbus Morena, Hist. Laudens., tom. 6,
Rer. Ital.]</span> tuttochè parzialissimo
dell'imperadore, questi cani
ne esigevano sette volte più del dovere:
<i>Plus de septem, quam imperatori de jure
deberetur, ab omnibus injuste excutiebant.</i>
Il Morena va specificando gli smoderati
tributi ed aggravi, che l'avidità
loro inventò. Ai Milanesi non si lasciava
che un terzo delle loro entrate. Sopra
ogni casa, sopra ogni mulino, sopra la
pescagione imposero dazii: la caccia tutta
per essi: tolto ai nobili, padroni delle
castella, il distretto ossia la giurisdizione,
<span class="pagenum" id="Page_796">[796]</span>
benchè goduta per trecento anni addietro.
Altre estorsioni di grano, di fieno,
legna, polli e d'altri naturali tuttodì
si faceano da essi uffiziali, per attestato
di Sire Raul <span class="fnote">[Sire Raul, tom. 6 Rer. Ital.]</span>. In somma tutto operavano
costoro per ridurre all'ultima
disperazione i Lombardi; il che nondimeno
si credeva contro l'intenzion di
esso imperadore. Teneva intanto il timore
di peggio molti di questi popoli in
dovere; ma in lor cuore si rallegravano
al vedere nella marca di Verona già alzata
bandiera per la difesa della libertà,
e all'udire che i Veronesi e Padovani
aveano tolto di mano ai Tedeschi le due
fortissime rocche di Rivoli ed Appendice,
e spianatele da' fondamenti.
</p>

<hr />
</div>

<div class="chapter">
<h2 class="hidden" id="MCLXVI">MCLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Alessandro</span> III papa 8.</td>
  </tr>
  <tr>
    <td><span class="smcap">Federigo</span> I re 15, imper. 12.</td>
  </tr>
</table>

<p>
Assalito da grave infermità in questo
anno <i>Guglielmo re</i> di Sicilia, stette
languente per due mesi <span class="fnote">[Romualdus Salern., in Chron., Anonymus.
Casinens.]</span>, e chiamato
a sè <i>Romoaldo arcivescovo</i> di Salerno,
che dilettavasi forte della medicina, arte
allora di gran credito in quella città, ne
ascoltò bene i consigli, ma seguitò poi a
regolarsi a modo suo. Veggendosi poscia
ridotto all'estremo, fatti chiamare nella
sua camera i prelati, i baroni e i ministri
della sua corte, dichiarò alla loro
presenza per suo successore nel regno
<i>Guglielmo II</i> suo maggior figliuolo, al
quale, per essere di età tuttavia incapace
del governo, diede per tutrice e governatrice
del regno la <i>regina Margherita</i>
sua moglie e madre del giovinetto re,
assegnandole tre consiglieri di Stato. Dichiarò
ancora principe di Capoa <i>Arrigo</i>
altro suo figliuolo; e dopo avere scusata
la sua passata condotta, e pregati tutti
della lor fedeltà verso la sua prole, nel
mese di maggio cessò di vivere. <i>Septimo
die intrantis mensis madii</i>, ha il testo di
<span class="pagenum" id="Page_797">[797]</span>
Romoaldo. Ma nel Necrologio casinense
è notata la di lui morte <i>idibus maii</i>. I
tanti sconcerti succeduti durante il suo
regno per la sua disapplicazione <span class="fnote">[Hugo Falcandus, in Hist.]</span>, lasciandosi
egli reggere dalla canaglia dei
suoi eunuchi, e per la sua crudeltà e
mala condotta che gli tirò addosso tante
ribellioni, fecero restare il suo nome in
abborrimento e maledizione. Si applicò
tosto la regina a guadagnarsi l'amore
de' sudditi, col far aprire le carceri, richiamar
dall'esilio un buon numero di
nobili banditi o fuggiti, e minorar le gabelle.
Non lasciarono veramente di fare
un'irruzione sopra varie terre della Puglia <span class="fnote">[Johann, de Ceccano, Chron. Fossaenovae.]</span>
 i vecchi ribelli <i>Andrea conte</i> di
Rupecanina e <i>Riccardo</i> dall'Aquila, dappoichè
ebbero intesa la morte del re;
ma con poco loro profitto, e finì in un
fuoco di paglia il lor tentativo. Due giorni
dopo la morte del padre, oppure più
tardi, come vuole il Falcando, con gran
solennità nella cattedral di Palermo fu
coronato il nuovo re <i>Guglielmo II</i>, e
somma comparve l'allegrezza del popolo,
che sperava giorni più lieti sotto di lui; nè
cotali speranze andarono fallite. Da lì a
qualche tempo restò liberata la Sicilia da
un mal arnese, cioè da Gaito Pietro eunuco,
principal ministro e camerlengo
di quella corte. Costui nato Saraceno,
dopo aver preso il sacro battesimo, ritenne
sempre in cuore l'antica sua superstizione;
e natogli sospetto che gli
emuli suoi tramassero contro la di lui
vita, imbarcatosi una notte, e seco portando
un gran tesoro, se ne fuggì al re
di Marocco. <i>Manuello</i> Comneno imperador
de' Greci, dacchè seppe assunto al
trono Guglielmo II, gli spedì ambasciatori
per rinnovare il trattato di pace, e
mosse anche parola di dargli per moglie
l'unica sua figliuola. Fu ben confermata
la pace, e andarono innanzi e indietro
ambasciatori e lettere per trattare di
quel matrimonio, ma nulla infine si conchiuse
di questo per varii politici intoppi.
<span class="pagenum" id="Page_798">[798]</span>
Tornò in quest'anno nel mese di
novembre in Italia l'<i>imperador Federigo</i>
con un fiorito esercito. Passò per la
Val Camonica, perchè i Veronesi doveano
aver preso e ben fortificato il passo
della Chiusa, e venne ad accamparsi vicino
a Brescia. Lo scrittor della vita di
papa Alessandro dice <span class="fnote">[Cardinal. de Aragon., in Vit. Alexandri III.]</span>, che, quantunque egli
avesse conceputo grand'odio contro i
Lombardi, nè si fidasse di loro, pure,
chiudendo in petto la sua fierezza, si mostrò
amorevole e cortese verso chiunque
si presentò all'udienza sua. Non
così parla Sire Raul <span class="fnote">[Sire Raul, in Histor.]</span>, autore più informato
di questi affari. Diede Federigo
il guasto a molte castella e ville del Bresciano,
sino alle fosse della città, e costrinse
que' popoli a dargli sessanta ostaggi
de' principali e più ricchi, i quali furono
inviati a Pavia. Devastò ancora la
pianura di Bergamo, e sen venne a Lodi,
dove tenne un gran parlamento di Tedeschi
e Lombardi. S'erano messi gli afflitti
popoli della Lombardia in isperanza
di sollievo per l'arrivo dell'Augusto sovrano <span class="fnote">[Idem, ibidem.]</span>
e però a folla comparvero colà
grandi e piccioli, chi colle croci in mano,
e chi senza, chiedendo pietà. Esposero
all'imperadore e a' suoi ministri ad una
per una tutte le avanie finora patite; e
sul principio parve ch'egli se ne condolesse
forte, e fosse per farne risentimento.
Ma i fatti dimostrarono che nulla curava
di tali doglianze. Allora la povera gente
scorata affatto, si vide come perduta, nè
vi fu chi non credesse che l'imperadore
fosse d'accordo con quegl'inumani uffiziali.
Si trasferì poi Federigo da Lodi a
Pavia, e quivi solennizzò la festa del santo
Natale.
</p>

<p>
Rapporta il cardinal Baronio <span class="fnote">[Acerb. Morena, Hist. Laudens.]</span> una
lettera scritta da esso Augusto ai cardinali:
tale nondimeno è lo stile e il tenore
di essa, che si può, senza timor di fallare,
tenere per un'impostura di qualche dottorello,
<span class="pagenum" id="Page_799">[799]</span>
o monachetto scismatico di quell'età.
Certo è bensì che il suddetto imperador
di Costantinopoli inviò in questo
anno a Roma Giordano Sebasto del suo
imperio, figliuolo di Roberto già principe
di Capoa <span class="fnote">[Card. de Aragon., in Vit. Alexandri III.]</span>. Portò egli dei gran regali a
papa <i>Alessandro III</i>, e due proposizioni di
grande importanza. Era la prima di riunir
le due chiese latina e greca, discordi
fra loro da gran tempo. L'altra, che il
papa restituisse la corona dell'imperio
romano agli Augusti greci, promettendo
a questo fine mari e monti; cioè tanto oro
ed argento, e tanta copia di truppe da
ridurre all'ubbidienza l'Italia tutta. Troppo
difficile affare, e degno di gran posatezza
parve quest'ultimo al saggio pontefice;
tuttavia, non volendo trascurar
cosa alcuna, inviò coll'ambasciator suddetto
in Levante il vescovo d'Ostia e il
cardinale de' santi Giovanni e Paolo,
principalmente per trattar della concordia,
ed anche per iscorgere che fondamento
si potea far de' Greci per l'altro
negozio. Più che mai durando la gara tra
i Pisani e Genovesi <span class="fnote">[Annal. Pisani. Caffar., Annal. Genuens., lib. 2]</span> per cagion della
Sardegna, in questo anno ancora accaddero
rappresaglie di varie navi, e fecero i
Pisani di molti prigioni. <i>Guglielmo marchese</i>
di Monferrato, non contento di tante
terre e castella che l'Augusto Federigo
sottopose alla di lui giurisdizione, mosse
guerra anch'egli a Genova, e loro tolse
le castella di Palodi e di Otaggio. Spedì
per questo il popolo di Genova i suoi inviati
all'imperadore Federigo, per rappresentargli
l'aggravio lor fatto dal marchese,
e ne riportarono poco buone parole.
Inoltre davanti ad esso Augusto
seguì un'altra fiera altercazione fra essi
e quei di Pisa. Imperocchè era dianzi riuscito
a Genovesi di rendersi tributarii in
Sardegna i due giudicati d'Arborea e di
Cagliari: laonde i Pisani, investiti di quell'isola
da Federigo, fecero istanza perchè
fosse interdetto a' Genovesi di mettervi
<span class="pagenum" id="Page_800">[800]</span>
piede. Reclamarono i Genovesi, pretendendo
che la Sardegna appartenesse loro,
dacchè ne cacciarono il re Musetto, e che
l'imperadore non potesse investirne altri
senza far loro torto. Addussero fra l'altre
ragioni che costumavano in segno del
lor dominio i Gaetani e Napoletani, ogni
qual volta nell'andare in Sardegna o per
mercatanzia, o per sale, s'incontravano
in legni genovesi, di mandar loro uno
scudo pieno di pesci, e due vasi di vetro
pieni di pesce, e due barili di vino. Fu
rimessa la lite alla curia imperiale, e intanto
fu ordinato il rilascio de' prigioni
genovesi, con grande schiamazzo de' Pisani.
Venne a morte nel dì 28 di marzo in
quest'anno nella città di Benevento <i>Oberto
arcivescovo</i> di Milano e cardinale <span class="fnote">[Acta S. Galdini apud Bolland. ad diem
18 april.]</span>, e in
luogo suo fu consacrato da papa Alessandro
nel dì 8 di maggio <i>Galdino</i> già
arcidiacono della chiesa milanese, cardinale
anch'esso, che per le sue rare virtù
meritò poscia d'essere venerato qual
santo.
</p>

<hr />
</div>

<div class="chapter">
<h2 class="hidden" id="MCLXVII">MCLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Alessandro</span> III papa 9.</td>
  </tr>
  <tr>
    <td><span class="smcap">Federigo</span> I re 16, imper. 13.</td>
  </tr>
</table>

<p>
Celebre e memorando è quest'anno
nella Storia d'Italia per le strepitose avventure
che succederono. Avea l'<i>imperadore
Federigo</i> mandato avanti con un
corpo di truppe Rinaldo, eletto arcivescovo
di Colonia e arcicancelliere d'Italia,
uomo fatto più per gl'imbrogli secolareschi,
che per maneggiare il pastorale,
affinchè riducesse i contorni di Roma all'ubbidienza
dell'antipapa Pasquale <span class="fnote">[Cardin. de Aragon., in Vita Alexandri III,
P. I, tom. 3 Rer. Ital.]</span>.
Tra la forza e i regali ridusse Rinaldo ai
suoi voleri molte di quelle terre e città;
quelle che fecero resistenza, la pagarono
con patire saccheggi, incendii od altre calamità
figliuole della guerra. Nè solamente
fuori di Roma fece egli de' progressi,
<span class="pagenum" id="Page_801">[801]</span>
ma studiossi con profusione d'oro di
guadagnare in Roma stessa partito. E
perciocchè, come scrive l'autor della vita
di papa <i>Alessandro III</i>, con servirsi di un
detto degli antichi, <i>Roma, si inveniret emtorem,
se venalem praeberet</i>; non furono
pochi i Romani che, adescati dalla pecunia,
giurarono fedeltà all'antipapa Guido
da Crema e all'imperadore contra di
ogni persona. Non mancava il buon papa
Alessandro con paterne ammonizioni di
esortar tutti alla concordia, alla fedeltà e
alla difesa della patria, offerendo ancora
il danaro necessario per questo; e davano
essi buone parole, ma camminavano
con doppiezza, volendo piacere all'una e
all'altra parte, infedeli nello stesso tempo
a tutte e due. Intanto l'Augusto Federigo
nel dì 11 di gennaio si mosse da Lodi colla
imperadrice e coll'armata alla volta di Roma <span class="fnote">[Acerb. Morena, Hist. Laud., tom. 6 Rer.
Italic. Sire Raul, tom. 6 Rer. Ital.]</span>.
Arrivò sul Bolognese, dove, in vendetta
della morte data già al suo ministro
Bozzo, diede il guasto sino alle porte della
città, e ridusse quel popolo a dargli cento
ostaggi, che furono mandati sotto buona
scorta a Parma, e a pagare sei mila lire
di moneta di Lucca. Passò dipoi a Imola,
Faenza, Forlì e Forlimpopoli, e in quelle
contrade si fermò sino a San Pietro, esigendo
da que' popoli e dagli altri della
Romagna grosse contribuzioni di danaro.
Non si sa il motivo perch'egli facesse
quivi sì lunga dimora, non accordandosi
ciò col costume di un principe sì focoso
e diligente. Finalmente sul principio di
luglio marciò verso la città di Ancona, e
ne intraprese l'assedio. Era questa città
in quei tempi ubbidiente e suddita a <i>Manuello
imperador</i> de' Greci, e contuttochè
gli costasse di molto il mantenere tale
acquisto, pure se ne compiaceva, lusingandosi
che potesse un dì quel piccolo nido
riuscire di gran vantaggio alle mire non
mai interrotte sopra l'Italia. Ora i cittadini,
sì perchè animati dai Greci, e perchè
restava ad essi libero il mare, nè mancavano
buone fortificazioni alla lor terra, si
<span class="pagenum" id="Page_802">[802]</span>
accinsero con vigore alla difesa. Fece Federigo
fabbricar varie macchine di guerra,
e succederono varii conflitti con vicendevoli
perdite, usale in simili contrasti.
</p>

<p>
Intanto dacchè fu partito l'imperadore
dalla Lombardia, Arrigo conte di Des,
lasciato governatore in Pavia, perchè verisimilmente
subodorò i segreti maneggi
delle città lombarde, nel mese di marzo
dimandò e volle cento ostaggi del popolo
milanese, cinquanta de' quattro borghi, e
altrettanti de' forensi. Da lì a qualche tempo
crescendo i sospetti, ne volle altri dugento,
che tutti mise nelle carceri di Pavia,
e fece anche istanza di danari. Allora
l'infelice popolo milanese giunto ai termini
della disperazione, al vedersi si maltrattato
ed oppresso, diede ascolto a chi
proponeva di unirsi in lega con altre città,
per iscuotere l'insoffribil giogo tedesco.
Fecesi dunque un congresso, a cui
intervennero i Cremonesi, Bergamaschi,
Mantovani, Bresciani e Ferraresi; e senza
dubbio vi si contò ancora qualche inviato
della lega della marca di Verona.
Quivi, rammentati gli aggravii e le crudeltà
che tuttodì pativano per l'insaziabilità
e indiscretezza de' ministri cesarei, determinarono
di voler piuttosto morire una
volta con onore, se occorresse, che di viver
con tanta lor vergogna e miseria sotto
chi si dimenticava d'essere lor principe,
e principe cristiano. Una lega dunque
fu stabilita fra loro, con obbligarsi, sotto
forte giuramento, di difendersi l'un popolo
l'altro, se l'imperadore o i suoi uffiziali
volessero da lì innanzi recar loro
ingiuria o danno senza ragione, <i>salva tamen
imperatoris fidelitate</i>, clausola nondimeno
che nulla dovea significare secondo
i bisogni. Fu specialmente convenuto il
giorno d'introdurre i dispersi Milanesi
nell'abbattuta e abbandonata loro città, e
di star ivi finchè quel popolo si fosse messo
in istato di potervi sussistere da sè solo.
Erano stati finora i Cremonesi de' maggiori
nemici che avesse Milano, e de' più
fedeli che potesse vantar Federigo. È da
credere che si movessero a mutar massima
<span class="pagenum" id="Page_803">[803]</span>
dal vedere, e fors'anche dal provar
eglino il duro trattamento e l'alterigia
de' ministri imperiali sulle città lombarde,
e temere col tempo di una somigliante
fortuna. Sicardo, che pochi anni dappoi
fu vescovo di Cremona, e scrisse una
Cronica da me in buona parte data alla
luce <span class="fnote">[Sicard., Chron., tom. 7 Rer. Ital.]</span>, si lagna non poco di questa risoluzion
del suo popolo, perchè a' suoi dì
i Milanesi divenuti potenti, e dimentichi
de' benefizii, angustiavano forte la città
di Cremona: quasichè in quest'anno
essa città avesse fabbricato un martello
che dovea poi schiacciare il capo a lei.
Ma anche i saggi provveggono al bisogno
d'oggi, come possono il meglio, rimettendo
poi alla provvidenza di Dio il resto,
giacchè niuno vi è che arrivi con sicurezza
a leggere nel libro dell'avvenire.
</p>

<p>
Erano i Milanesi in una somma costernazione,
perchè veniva minacciata la
distruzione de' loro borghi, e i Pavesi ne
lasciavano correre la voce; laonde per
quattro settimane stettero come in agonia
tra i pianti e le grida; e chi a Como,
e chi a Novara, a Pavia, a Lodi trasportava
i suoi pochi mobili, perchè di dì in dì
aspettavano l'ultimo eccidio. Quando nel
felicissimo dì 27 d'aprile comparvero le
milizie bresciane, cremonesi, bergamasche,
mantovane e veronesi, che introdussero
quel popolo nella desolata città, con
immenso gaudio di tutti <span class="fnote">[Acta S. Galdini, apud Bolland. ad diem 18
april.]</span>. Che menassero
tosto le mani per alzar terra, e valersi delle
reliquie dell'antico muro, e serrarsi in
casa, ben giusto è il crederlo. Riportata
questa nuova all'imperador Federigo,
benchè altamente se ne cruciasse il suo
cuore, pure mostrò di non curarsene
punto. Ed allorchè i collegati videro la
città ridotta in istato di competente difesa,
si ritirarono per attendere a guadagnar
Lodi. Sussistendo questa città sì attaccata
al servigio dell'imperadore, niuno di quei
popoli si vedeva sicuro. Però trattarono
di tirarla nella lega: e perchè i Lodigiani
<span class="pagenum" id="Page_804">[804]</span>
a niun patto volevano staccarsi dal
servigio imperiale dopo i tanti beneficii
ricevuti da Federigo, si venne alla forza.
Fu assediata quella città dai Milanesi e
dagli altri alleati nel dì 17 di maggio:
seguirono varii combattimenti; fu dato
il guasto al paese, e adoperate tante minacce,
che finalmente s'indusse quel popolo,
per non poter di meno, ad entrar
nella lega, <i>salva imperatoris fidelitate</i>. Passarono
i collegati al castello di Trezzo,
fortezza di gran polso, perchè cinta di un
muro e di una torre che non avea pari in
Lombardia. Quivi era riposto un gran tesoro
dell'imperadore, come in luogo di
somma sicurezza. Tanto nulladimeno lo
strinsero e batterono colle macchine di
guerra, che il presidio tedesco, a riserva
del governatore, fu astretto alla resa, salva
la lor vita e libertà. Messo a sacco quel
castello, fu poi consegnato alle fiamme ed
interamente distrutto. Tali notizie le abbiamo
da Acerbo Morena, autore lodigiano
e contemporaneo; il perchè o non
sussiste ciò che scrisse Radevico all'anno
1159 della distruzion di quel castello
oppure convien immaginare che fosse
rifatto dipoi. Portato questo spiacevole
avviso all'imperadore, ne provò allora
un immenso dispiacere; ma impegnato
nella guerra contra d'Ancona e di Roma,
altro per allora non potè fare che legarsela
al dito.
</p>

<p>
Avvenne in questo mentre che il popolo
romano concepì, o, per dir meglio,
rinnovò l'odio antico contra quei di Tuscolo
e di Albano, perchè li vedea inclinati
o aderenti ai Tedeschi, e renitenti a
pagar gli eccessivi tributi loro imposti <span class="fnote">[Cardin. de Aragon., in Vit. Alexandri III,
P. I, tom. 3 Rer. Ital.]</span>.
Sul fine dunque di maggio essi
Romani con tutto il loro sforzo, ancorchè
si opponesse a tal risoluzione il prudentissimo
papa Alessandro III, andarono
a dare il guasto a tutto il territorio
tuscolano, con tagliar le biade, gli alberi
e le viti: dopo di che assediarono quella
città. Rainone padrone di Tuscolo, non
<span class="pagenum" id="Page_805">[805]</span>
avendo forze da poter resistere, per necessità
ricorse all'aiuto dell'imperadore,
che assediava Ancona. Ordinò egli tosto
a Rinaldo eletto arcivescovo di Colonia,
esistente in que' contorni, che con alquante
schiere d'armati s'affrettasse al soccorso
di Tuscolo. Così fece egli. Ma, se vogliam
credere a Ottone da San Biagio <span class="fnote">[Otto de S. Blasio in Chron.]</span>,
restò Rinaldo rinserrato ed assediato dai
Romani in quella città. Ne fu bensì avvisato
Federigo, e perchè parve ch'egli non
se ne mettesse gran pensiero, Cristiano
eletto arcivescovo di Magonza, con Roberto
conte di Bassavilla e con altri baroni,
prese l'assunto di marciare in aiuto di
lui con poco più di mille cavalieri tedeschi
e borgognoni, ma i più bravi dell'armata <span class="fnote">[Acerbus Morena, Hist. Laud., tom. 6 Rer.
Italic.]</span>.
Allora i Romani si misero in
punto di dar battaglia, confidando nella
superiorità delle forze, giacchè si tiene
che nel campo loro si contassero tra cavalieri
e fanti ben tre mila persone armate.
Romoaldo Salernitano scrive <span class="fnote">[Romuald. Salernit., in Chron., tom. 7 Rer.
Ital.]</span>
che i Romani, sedotti dalla lor prosunzione
e superbia, vollero venire alle mani,
ma senza ordine e cautela alcuna. Si azzuffarono
dunque nel dì 30 di maggio coi
nemici. Sulle prime poco mancò che i
Tedeschi, sopraffatti dal troppo numero
degli avversarii, non piegassero; ma uscito
di Tuscolo l'arcivescovo Rinaldo coi
suoi, e dando alle spalle ai Romani, così
vigorosamente li caricò, che la lor cavalleria
prese la fuga, lasciando alla discrezion
de' Tedeschi la fanteria. Non erano
i Romani d'allora come gli antichi loro
antenati; però da lì innanzi non fu più
battaglia, ma solamente una fuga e un
macello di que' miseri. Ingrandiscono
qui alcuni a dismisura la perdita de' Romani,
facendola Ottone da San Biagio
ascendere a quindici mila tra morti e prigioni.
Lo scrittor della vita di papa Alessandro
apre più la bocca, con dire che
<span class="pagenum" id="Page_806">[806]</span>
appena si salvò la terza parte di sì copiosa
armata, e che dalla battaglia d'Annibale
a Canne in qua non era più succeduta
strage sì grande del popolo romano.
Sicardo copiò anch'egli questo bell'epifonema.
E l'autore della Cronica
reicherspergense arrivò a dire che di quaranta
mila Romani <i>paucissimi evaserunt,
qui non occisi, aut captivati fuerint</i>. Più
ancora ne disse Gotifredo monaco nei
suoi Annali. Giovanni da Ceccano nella
sua cronica di Fossanuova ne fa morti
sei mila, e molte altre migliaia di rimasti
prigioni. Ma perchè suol più spesso avvenire
che la fama e la millanteria de' vincitori
faccia in casi tali di troppe frange
al vero, meglio sarà l'attenersi qui alla
relazione di Acerbo Morena, autor di
questi tempi, che dice d'averlo inteso da
Romani disappassionati; cioè esservi restati
morti più di due mila d'essi Romani,
e più di tre mila fatti prigioni, che legati
furono condotti alle carceri di Viterbo.
L'Anonimo Casinense scrive di
mille e cinquecento uccisi, e di mille e settecento
prigioni. Meno ancora dice il
continuatore degli Annali genovesi di
Caffaro.
</p>

<p>
Non potè contener le lagrime all'avviso
di sì funesto successo il buon papa
Alessandro. Tuttavia senza avvilirsi attese
a premunir la città di Roma, e a procurar
degli aiuti dal di fuori. Mosse la
regina di Sicilia e il figliuolo <i>Guglielmo II</i>
a spedir le loro truppe, che giunte nella
campagna di Roma, si diedero ad assediare
un forte castello presediato da' Tedeschi.
Secondo Acerbo Morena, pare che
il giovinetto re venisse in persona a tale
impresa; ma è cosa non sì facile da credere.
Ora l'avviso della vittoria riportata
dalle sue genti sotto Tuscolo, ma più questa
mossa delle armi siciliane, furono i
motivi che indussero Federigo a dismettere
l'assedio d'Ancona a fine di trasferirsi
verso Roma. Per mantener nondimeno
il decoro, ed acciocchè non paresse
che la ritirata venisse da paura, ammise
dopo quasi tre settimane d'assedio ad un
<span class="pagenum" id="Page_807">[807]</span>
trattato d'accordo gli Anconitani, i quali si
obbligarono di pagargli una gran somma
di danaro, e per sicurezza del pagamento
gli diedero quindici ostaggi. S'ingannò
Ottone da San Biagio con altri, allorchè
scrisse che Ancona si rendè all'imperadore.
L'impazienza di Federigo era grande,
nè volendo aspettare i lenti passi della
fanteria, presa seco la cavalleria e l'Augusta
sua moglie, a gran giornate marciò
verso la Puglia. Alla nuova che si accostava
l'imperadore, e sulla credenza ancora che
con tutta l'armata egli venisse, si ritirarono
ben prestamente dall'assedio del
suddetto castello le soldatesche del re di
Sicilia. Con tal fretta marciò Federigo,
che raggiunse i fuggitivi al passo di un
fiume, dove molti ne fece prigioni. Assediò
e vinse un castello tolto dal re Guglielmo
a Roberto conte di Bassavilla,
con restituirlo poi ad esso conte. Arrivò
sino al Tronto, mettendo a sacco e fuoco
tutte quelle contrade. Sua intenzione pareva
di passar più oltre; ma sì vigorose
furono le istanze dell'antipapa Pasquale
dimorante in Viterbo, per tirarlo a Roma,
sì in virtù delle promesse a lui fatte,
come anche per la speranza di cacciarne
papa Alessandro, che Federigo con tutto
l'esercito si mosse a quella volta, e nel dì
24 di luglio giunse a mettere il campo nel
monte del Gaudio, appellato monte Malo
dallo scrittor della vita di papa Alessandro,
che racconta il di lui arrivo colà
<i>XIV kalendas augusti</i>. Nulla più sospirava
egli che d'impadronirsi della basilica vaticana;
nè tardò a superar la cortina e il
portico di san Pietro, con ispogliare e dar
alle fiamme tutte quelle case. Ma nella
vaticana non potè egli entrare, perchè
fortificata e ben difesa dalla masnada di
san Pietro, cioè dai soldati raccolti dai
beni patrimoniali della Chiesa romana.
Diedero i Tedeschi varie battaglie al sacro
luogo per una continua settimana, sempre
inutilmente, finchè riuscì loro di potere
attaccar fuoco alla chiesa di santa
Maria del Lavoriere, ossia della torre.
Essendo questa contigua a san Pietro, poco
<span class="pagenum" id="Page_808">[808]</span>
mancò che le fiamme non penetrassero
anche nella basilica. Mise nondimeno
quell'incendio tal paura ne' difensori,
massimamente veggendo essi di non potere
sperar soccorso alcuno dalla città,
che dimandarono di capitolare. Fu loro
accordato di potersene andar salvi colle
persone; e così san Pietro venne in potere
di Federigo. Però nella seguente domenica
arrivò l'antipapa Pasquale a cantar
messa in quella chiesa, nella quale
occasione coronò l'imperadore con un
cerchio d'oro, insegna del patriziato. Fin
dall'anno 1155, siccome abbiam veduto,
aveva egli ricevuta la corona imperiale
dalle mani di papa Adriano IV. Tuttavia
volle (Acerbo Morena, che v'era presente,
ce ne assicura) il piacere di riceverla
di nuovo da quelle del suo idolo; funzione
fatta nel martedì seguente, festa di san
Pietro in Vincola. Fu coronata anche
l'Augusta Beatrice; anzi che a lei sola
fosse imposta l'imperial corona lo scrive
l'autor della Cronica Reicherspergense <span class="fnote">[Chron. Reicherspergens.]</span>,
parendogli molto strano che il già coronato
imperadore si facesse coronar di
nuovo. Altrettanto ha Gotifredo monaco
di san Pantaleone ne' suoi Annali <span class="fnote">[Godefr. Monach., in Annal.]</span>. Ciò
fatto, si studiò l'imperador Federigo di
guadagnare i grandi e il popolo di Roma <span class="fnote">[Cardin. de Aragon., in Vita Alexandri III,
P. I, tom. 3 Rer. Italic.]</span>:
e siccome accortissimo principe
propose, che se dava lor l'animo di fare
che il pontefice Alessandro rinunziasse al
papato, astrignerebbe anch'egli il suo papa
Pasquale ad imitarlo: con che si verrebbe
poi all'elezione di un terzo, ed egli
darebbe la pace a tutti, senza più intricarsi
nell'elezion de' pontefici. Esibiva
eziandio di rilasciar tutti i prigioni. Parve
questo un bel partito ai più de' Romani,
i quali giunsero fino a dire che il papa
era tenuto ad accomodarvisi, e a far anche
di più per riscattare e salvare tante
sue pecorelle; e il cominciarono a tempestar
su questo. Ma Alessandro, dacchè si
<span class="pagenum" id="Page_809">[809]</span>
accorse dei segreti maneggi del popolo
co' suoi nemici, dal palazzo lateranense
s'era ritirato nelle forti case de' Frangipani,
e poscia presso il colosseo, con ispedir
quivi le cause spettanti alla Chiesa e
allo Stato. Intanto il giovane re Guglielmo,
giuntagli la notizia di quanto passava in
Roma, mosso dal suo zelo per la salute
del papa, spedì due ben corredate galee
con gente e danaro assai, ed ordine di
condurre in salvo il pontefice. Vennero
su pel Tevere le due galee, e fatto sapere
l'arrivo loro ad Ottone Frangipane, furono
introdotti all'udienza del papa i
sopracomiti. Sommamente obbligato si
protestò Alessandro III all'amorevol pensiero
del re siciliano; prese il denaro inviato;
e credendo per allora non necessaria
la sua partenza, rimandò le galee
indietro con due cardinali, per trattar dei
presenti affari colla corte di Sicilia. Poscia
distribuì buona parte di quel danaro
ai Frangipani e ai figliuoli di Pier Leone,
per maggiormente animarli a star seco
uniti; e il resto l'inviò ai custodi delle
porte. Ma in fine si lasciarono piegare gli
incostanti Romani dalle lusinghevoli proposizioni
di Federigo, e volendo pur indurre
il papa ad acconsentire, questi, accompagnato
da alcuni de' cardinali, e
travestito, segretamente uscì di Roma, e
passando per Terracina, arrivò a Gaeta,
dove ripigliò gli abiti pontificali. Di là poi
si trasferì a Benevento, dove fu con grande
onore accolto da quel popolo.
</p>

<p>
Eransi interamente dati i Pisani ai
servigi dell'imperador Federigo <span class="fnote">[Annal. Pisani, tom. 6 Rer. Ital.]</span>,
verisimilmente per que' gran doni e vantaggi
che, a guisa dei già conceduti a' Genovesi,
dovette compartire anche a quest'altro
popolo con un pezzo di pergamena,
per l'ansietà di portare in breve la
guerra, non solo contra de' Romani, ma
anche in Puglia, Calabria e Sicilia; al
qual fine abbisognava della loro flotta.
Aveano essi Pisani giurata ubbidienza all'antipapa
Pasquale. E perchè Villano
loro arcivescovo non volle acconsentire
<span class="pagenum" id="Page_810">[810]</span>
a sì fatta abbominazion del santuario, fu
costretto a fuggirsene e a ritirarsi nell'isola
della Gorgona; e in luogo suo fu
intruso in quella chiesa Benincasa canonico
sul fine di marzo. Aveano anche
prestato aiuto a Rinaldo arcivescovo di
Colonia, per prendere Civitavecchia, prima
ch'egli passasse a Tuscolo, ossia
Tuscolano. Ora Federigo, benchè trattasse
di ridurre i Romani a' suoi voleri colle
buone, non lasciò per questo di prepararsi
per adoperar la forza, se il bisogno lo
portava. A questo fine richiese d'aiuto i
Pisani, che gli spedirono dodici galee ben
armate con due de' loro consoli; e queste
dipoi entrate pel Tevere, e salite sino al
ponte, infestavano non poco le ville dei
Romani, ed impedivano ogni soccorso
per quel fiume. Il popolo romano adunque
per la maggior parte, tanto per
ischivar gli ulteriori danni e pericoli,
quanto perchè Federigo confermò il senato
romano, ed accordò e quel popolo
di molte esenzioni per tutti i suoi Stati,
condiscese a quanto egli bramava, con
promettere, fra l'altre cose, che <i>justitias
suas</i> (cioè dell'imperadore) <i>tam intra
urbem, quam extra urbem juvabunt eum
retinere</i>; e che terrebbono per papa l'antipapa
Pasquale, se pure s'ha in ciò da credere
al continuator del Morena; perciocchè
da una lettera di Giovanni Sarisberiense
fra quelle di san Tommaso Cantuariense si
raccoglie che i Romani stettero saldi nell'ubbidienza
di papa Alessandro III, nè di
Pasquale si parla nel giuramento dei Romani
rapportato nella sua Cronica da
Gotifredo monaco di san Pantaleone
presso il Freero. I Frangipani nondimeno
e la casa di Pier Leone con altri nobili
non consentirono a questo accordo. Mandò
poscia Federigo a ricevere il giuramento
di fedeltà da' Romani varii suoi
deputati, fra' quali uno fu Acerbo Morena,
continuatore della Storia di Ottone suo
padre, uomo dabbene ed incorrotto, e diverso
da tanti altri dell'armata imperiale,
che viveano di sole rapine. Intanto venne
Dio a visitare i peccati e l'alterigia dell'imperadore
<span class="pagenum" id="Page_811">[811]</span>
Federigo, principe che nulla
meno meditava che di mettere in catene
l'Italia tutta, e per politica andava fomentando
il deplorabile scisma della Chiesa
di Dio. Una improvvisa epidemia cagionata
dall'aria di Roma, micidiale anche
allora in tempo di state, se pur non fu
una vera pestilenza, assalì intanto l'esercito
di Federigo, e cominciò a mieterne le
centinaia ogni giorno. La mattina erano
sani, non arrivava la sera che si trovavano
morti, di modo che si penava a seppellir
tanta gente <span class="fnote">[Continuator Acerbi Morenae, tom. 6 Rer.
Ital. Otto de S. Blasio. Godefrid. Monachus apud
Freherum.]</span>. Nè già sulla sola plebe
de' soldati si stese questo flagello, comunemente
attribuito alla visibil mano di
Dio, ma ancora ai principi e signori più
grandi d'essa armata. Vi perirono <i>Rinaldo</i>
eletto arcivescovo di Colonia, <i>Federigo
duca</i> di Suevia, ossia di Rotemburgo,
figliuolo del già re Corrado e cugino germano
dell'imperadore, i vescovi di Liegi,
di Spira, di Ratisbona, di Verden e d'altre
città, con assaissimi altri principi e
nobili, fra' quali specialmente è da notare
il <i>duca Guelfo</i> iuniore, la cui morte fu
compianta anche dagl'Italiani, perchè la
di lui perdita fu cagione che si seccasse
in lui questa linea di Estensi-guelfi, e che
il duca Guelfo suo padre rinunziasse dipoi
all'imperadore tutti i suoi Stati in Italia;
del che ho assai favellato altrove <span class="fnote">[Antichità Estensi, P. I, cap. 31.]</span>. Per
questa fiera mortalità di gente anche il
suddetto Acerbo Morena istorico, nel
tornare a casa portando seco il malore,
nel dì 19 d'ottobre mancò di vita nei
borghi di Siena, come s'ha dal suo Continuatore.
</p>

<p>
Atterrito da così tragico avvenimento
l'imperador Federigo, frettolosamente decampò
col resto dell'armata, e per la
Toscana venuto a Pisa e a Lucca, continuò
il viaggio alla volta di Lombardia.
Ma nel voler valicare l'Apennino, trovò
il popolo di Pontremoli ed altri Lombardi
che gli vietarono per quelle montagne il
<span class="pagenum" id="Page_812">[812]</span>
passo <span class="fnote">[Cardin. de Aragon., in Vita Alexandri III,
P. I, tom. 3 Rer. Ital. Continuat. Acerbi Morenae.]</span>. Se non era <i>Obizzo marchese</i>
Malaspina che l'affidò per le sue terre
della Lunigiana, e gli diede il passaggio,
si sarebbe trovato in pericolose angustie.
Gran parte nondimeno del suo equipaggio
si perdè per istrada. Verso la metà di
settembre, e non già di dicembre, come
per error de' copisti si legge presso Sire
Raul, arrivò egli a Pavia, con avere perduto
e ne' contorni di Roma, e nel viaggio
per le malattie suddette, oltre a gran
copia di soldati, più di due mila nobili, tra
vescovi, duchi, marchesi, conti, vassalli e
scudieri. Quivi nel dì 21 d'esso mese di
quest'anno, e non già del 1168, come
ha il testo del continuatore del Morena,
mise al bando dell'imperio tutte le città
congiurate di Lombardia, riserbando solamente
Lodi e Cremona, senza che s'intenda
il perchè di quest'ultima, e gittò in
aria il guanto in segno di sfida. In vece
de' <i>Cremonesi</i>, sospetto io che il continuatore
di Acerbo Morena eccettuasse i
<i>Comaschi</i>, perchè questi continuarono a
tenere il partito di Federigo. Il qual poscia
più fiero che mai coi Pavesi, Novaresi,
Vercellesi, e coi marchesi <i>Guglielmo</i> di
Monferrato ed <i>Obbizzo</i> Malaspina, e col
conte di Biandrate cavalcò contro le terre
de' Milanesi, con devastar Rosate, Abbiategrasso,
Mazzenta, Corbetta ed altri luoghi.
Accorsero allora a Milano i Lodigiani,
i Bergamaschi e i Bresciani che erano in
Lodi, e i Parmigiani e Cremonesi che si
trovavano in guardia di Piacenza. Tornossene
per questa mossa Federigo a
Pavia; ma senza prendere fiato si voltò
contra de' Piacentini, alle terre de' quali
fece quanto male potè. Ingrossatisi per
questo a Piacenza i collegati, erano per
affrontarsi con lui, s'egli non si fosse
prestamente ritirato a Pavia. Abbiamo
nondimeno da una lettera di Giovanni
Sarisberiense che seguì fra loro qualche
baruffa colla peggio di Federigo, il quale<i>
in fugam versus est</i>, come si può vedere
fra le lettere di san Tommaso Cantuariense.
<span class="pagenum" id="Page_813">[813]</span>
Nè già sussiste, come scrive il
Sigonio, che Federigo andasse sotto Bergamo,
e ne bruciasse i borghi. Tante forze
egli non aveva. Venuto poscia il verno,
si quetò il rumore delle armi in Lombardia.
</p>

<p>
Durò anche nel presente anno la
rabbiosa guerra fra i Pisani e i Genovesi <span class="fnote">[Caffari, Annal. Genuens., lib. 2, tom. 6
Rer. Italic.]</span>,
perseguitandosi i loro legni per
mare a tutto potere. Furono fatti progetti
di pace, e rimesse le differenze in dieci
per parte; ma senza che animi tanto
alterati potessero punto accordarsi. Intanto
il regno di Sicilia era agitato dalle
gare di que' baroni e da varie fazioni <span class="fnote">[Romuald. Salern., in Chron., tom. 7 Rer.
Ital. Hugo Falcandus, Histor. Sicul.]</span>,
che tutte cercavano di superiorizzare
durante la minorità del re <i>Guglielmo II</i>.
Le città di Messina e di Palermo tumultuarono,
e contribuì ad accendere quel
fuoco <i>Giovanni cardinale</i> Napoletano,
uomo sol fatto per ismugnere danaro; e
per gli suoi vizii biasimato dal Baronio.
Queste dissensioni minutamente descritte
si leggono nelle storie di Ugone Falcando
e di Romoaldo Salernitano. Mi
dispenso io dal riferirle per amore della
brevità. Si trasferì in quest'anno a Venezia
in abito da pellegrino, e di là venne
a Milano il novello arcivescovo di
quella città <i>Galdino</i> <span class="fnote">[Continuator Acerbi Morenae, tom. 6 Rer.
Ital. Act. S. Galdini apud Bollandist. ad diem 18
april.]</span> nel dì 5 di settembre,
con infinita consolazion del suo
popolo. Portò egli seco il titolo e l'autorità
di legato apostolico: il che servì
a maggiormente corroborare ed accrescere
la lega delle città lombarde contra
di Federigo. Infatti ho io pubblicato i
patti d'essa lega, stabiliti nel dì primo di
dicembre <span class="fnote">[Antiquit. Ital., Dissert. XLVIII.]</span>, obbligandosi cadauno di
difendere <i>civitatem Venetiarum, Veronam
et castrum et suburbia, Vicentiam, Paduam,
Trivisium, Ferrariam, Brixiam,
<span class="pagenum" id="Page_814">[814]</span>
Bergamum, Cremonam, Mediolanum, Laudum,
Placentiam, Parmam, Mantuam, Mutinam,
Bononiam</i>, ec. con varii patti, il
più considerabile de' quali è l'obbligarsi
alla difesa ed offesa <i>contra omnem hominem,
quicumque nobiscum facere voluerit
guerram aut malum, contra quod velit
nos plus facere, quam fecimus a tempore
Henrici regis usque ad introitum imperatoris
Friderici</i>. Sotto nome di Arrigo
porto io opinione che si debba intendere
Arrigo quarto fra i re, terzo fra gl'imperadori,
perchè sotto di lui vo credendo
incominciata la libertà di molte città
di Lombardia, che andò poi crescendo
finchè arrivò alla sua pienezza; e questa
abbiamo dipoi veduta come annichilata
dal terrore e dalla fortuna dell'imperadore
Federigo.
</p>

<hr />
</div>

<div class="chapter">
<h2 class="hidden" id="MCLXVIII">MCLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Alessandro</span> III papa 10.</td>
  </tr>
  <tr>
    <td><span class="smcap">Federigo</span> I re 17, imper. 14.</td>
  </tr>
</table>

<p>
Abbiamo dal continuatore di Acerbo
Morena che l'Augusto <i>Federigo</i> quasi
per tutto il verno dell'anno presente andò
girando, con dimorare ora nelle parti
di Pavia, ora in quelle di Novara, ora di
Vercelli, del Monferrato e d'Asti. Ma veggendo
sempre più declinare i suoi affari, e
trovandosi come chiuso in Pavia, e sempre
in sospetto che i pochi rimasti a lui fedeli
il tradissero, un dì di marzo all'improvviso
segretamente si partì, <i>et in Alemaniam
per terram comitis Uberti de Savogia,
filii quondam comitis Amadei, qui et
comes dicitur de Morienna, iter arripuit</i>:
così si legge negli antichi manoscritti.
Questo <i>Uberto</i>, chiamato dal Guichenon
<i>Umberto</i>, è uno de' progenitori della real
casa di Savoia; e quantunque ritenesse
il nome di <i>conte di Morienna</i>, pure in
varii strumenti ha il titolo ancora di
<i>marchese</i>; e di qui parimente si scorge
ch'egli era principe di molta potenza, e
che per andare in Borgogna si passava
per li di lui Stati. Fra le lettere di san
<span class="pagenum" id="Page_815">[815]</span>
Tommaso arcivescovo di Cantuaria <span class="fnote">[S. Thomas Cantuariensis, lib. 2, ep. 66,
edit. Lupi.]</span>,
una se ne legge di Giovanni Sarisberiense,
riferita anche dal cardinal Baronio <span class="fnote">[Baron., in Annal. Ecclesiast.]</span>,
dalla quale si ricavano varie particolarità.
Cioè che Federigo non vedendosi
sicuro in Pavia, per aver fatto cavar gli
occhi ad un nobile di quella città, e sapendo
che già i Lombardi mettevano insieme
un'armata di venti mila soldati,
lasciati in Biandrate trenta degli ostaggi
lombardi, passò nel Monferrato, dove,
per la fidanza che aveva in <i>Guglielmo
marchese</i> di quella contrada, per le di lui
castella distribuì gli altri ostaggi. Poscia
andò qua e là sempre di sospetto, non
osando di pernottare più di due o tre
giorni nel medesimo luogo. Frattanto il
marchese trattò <i>cum cognato suo comite
mauriensi</i>, (leggo <i>mauriennensi</i>), <i>ut imperatorem
permitteret egredi, promittens
ei non modo restitutionem ablatorum, sed
montes aureos, et cum honore et gloria
imperii gratiam sempiternam</i>. Poscia raccolti
gli ostaggi, e accompagnato da soli
trenta uomini a cavallo, andò sino a
Santo Ambrosio fra Torino e Susa; e la
mattina per tempo rimessosi in viaggio,
quando fu presso a Susa barbaramente
fece impiccare uno degli ostaggi, nobile
bresciano, incolpandolo d'aver maneggiata
l'unione dell'esercito che il cacciava
dall'Italia. Sire Raul <span class="fnote">[Sire Raul, in Histor. tom. 6 Rer. Ital.]</span> scrive
che Federigo <i>nono die martii suspendit
Zilium de Prando obsidem de Brixia juxta
Sauricam</i> (forse era scritto <i>Secusiam</i>)
<i>dolore et furore repletus, quod Mediolanenses,
Brixienses, Laudenses, Novarienses,
et Vercellenses obsederant Blandrate,
et inde abiit in Alamanniam</i>. Aggiugne,
che arrivato a Susa cogli altri ostaggi, i
cittadini presero l'armi, e gli tolsero
questi ostaggi, mostrando paura di essere
rovinati dai Lombardi, se lasciavano
condurre per casa loro fuori d'Italia
quei nobili, massimamente dopo aver
<span class="pagenum" id="Page_816">[816]</span>
egli tolto poco fa di vita un d'essi, uomo
potente e generoso, con tanta crudeltà.
Accortosi Federigo del mal tempo che
correva per quelle parti, anzi, se è vero
ciò che ha Ottone da San Biagio <span class="fnote">[Otto de S. Blasio, in Chron.]</span>, avvertito
dal suo albergatore che que' cittadini
meditavano d'ucciderlo, avendo
lasciato nel letto suo un Artmanno da
Sibeneich che il rassomigliava, travestitosi
da famiglio e con altri cinque suoi
famigli mostrando di andare innanzi a
preparar l'alloggio per un gran signore
suo padrone, continuò il viaggio per
istrade alpestri e dirupate, finchè giunse
in Borgogna, dove di gravi minacce fece
a que' popoli; e dipoi passò in Germania,
con trovar ivi non poche turbolenze, e
molti che l'odiavano. Sarebbe da desiderare
che le antiche storie ci avessero
lasciate notizie più copiose della real
casa di Savoia, perciocchè non bastano
le moderne a darci de' sicuri e sufficienti
lumi. Abbiam veduto all'anno 1155
che Federigo probabilmente avea tolto
degli Stati anche ad Umberto conte di
Morienna; ma quali non sappiamo. Nella
lettera suddetta del Sarisberiense è scritto
che Federigo prometteva ad esso conte
<i>restitutionem ablatorum</i>; ma quali
Stati fossero a lui tolti non apparisce.
Il Guichenon <span class="fnote">[Guichenon, Histoire de la Mais. de Savoye,
tom. 1.]</span>, che dimenticò di parlare
all'anno presente, di questo passaggio
di Federigo per la Savoia, e dell'avvenimento
di Susa, scrive che Federigo
irritato contra d'esso Umberto pel suo
attaccamento a papa Alessandro III, diede
in feudo ai vescovi di Torino, di Morienna,
di Tarantasia, di Genova, ec.
quelle città. Veggasi ancora l'Ughelli <span class="fnote">[Ughell., Ital. Sacr., tom. 4 in Archiepisc.
Taurinens.]</span>,
che rapporta un diploma d'esso Federigo
in favore del vescovo di Torino, e
le liti poi sopravvenute. Quel che è certo,
brutta scena fu quella dell'uscita di Federigo
imperadore, dico, al cui cenno
<span class="pagenum" id="Page_817">[817]</span>
dianzi tremavano tutte le città italiane,
e che già per decisione dei vanissimi
dottori di que' tempi, era stato dichiarato
<i>padrone del mondo</i>, si vide in fine ridotto
a fuggirsene vergognosamente d'Italia
sotto un abito di vil famiglio <i>contra imperatoriam
dignitatem</i>, come dice Gotifredo
Monaco <span class="fnote">[Godefridus Monachus, in Chron.]</span>, tardi conoscendo che
più colla clemenza e mansuetudine, che
colla crudeltà ed alterigia, si suol far
guadagno, e che per voler troppo, bene
spesso tutto si perde.
</p>

<p>
Dopo un vigoroso assedio cadde in
potere dei collegati lombardi la terra di
Biandrate. Furono ricuperati gli ostaggi
quivi detenuti, e tagliati a pezzi quasi
tutti i Tedeschi che v'erano di guarnigione <span class="fnote">[Johann. Sarisberiensis, in Epist.]</span>.
Dieci d'essi nobilissimi e ricchissimi
vennero consegnati alla moglie
del nobile Bresciano fatto impiccare da
Federigo, acciocchè ne facesse vendetta,
o ne ricavasse un grosso riscatto. In questo
anno <span class="fnote">[Continuator Acerbi Morenae.]</span> nel giovedì santo, cioè a
dì 28 di marzo, per le istanze di Galdino
arcivescovo di Milano, e per paura di
mali maggiori, il popolo di Lodi abiurò
l'antipapa Pasquale, e ridottosi all'ubbidienza
di Alessandro papa, elesse per suo
vescovo Alberto proposto della chiesa
di Lodi. Intanto cresciuti gli animi dei
popoli collegati della Lombardia per la
fuga dell'imperador Federigo, si accinsero
questi alla guerra contra de' Pavesi
e del marchese di Monferrato, che
soli in quelle parti restavano più che
mai attaccati al partito d'esso Augusto.
Per maggiormente angustiare Pavia,
venne loro in capo un grandioso pensiero,
cioè quello di fabbricar di pianta
una nuova città ai confini del Pavese e
del Monferrato. Però i Milanesi, Cremonesi
e Piacentini nel dì primo di maggio <span class="fnote">[Cardin. de Aragon., in Vit. Alexandri III,
P. I, tom. 3 Rer. Italic.]</span>
unitamente si portarono fra Asti
e Pavia in una bella e feconda pianura,
<span class="pagenum" id="Page_818">[818]</span>
circondata da tre fiumi, e quivi piantarono
le fondamenta della nuova città,
obbligando gli abitatori di sette terre di
quelle parti, e fra l'altre Gamondio, Marengo,
Roveredo, Solera ed Ovilia a portarsi
ed abitare colà. Poscia in onore di
papa Alessandro III, e dispregio di Federigo,
le posero il nome d'<i>Alessandria</i>.
Perchè la fretta era grande, e mancavano
i materiali al bisogno, furono i tetti
di quelle case per la maggior parte coperti
di paglia: dal che venne che i Pavesi
ed altri emuli cominciarono a chiamarla
<i>Alessandria dalla paglia</i>; nome che
dura tuttavia. Ottone da San Biagio <span class="fnote">[Otto de S. Blasio, in Chron.]</span>
mette sotto l'anno 1170 l'origine di
questa città, forse perchè non ne dovette
sì presto prendere la forma. Ma è scorretta
in questi tempi la di lui cronologia.
Il continuatore di Caffaro <span class="fnote">[Caffari, Annal. Genuens., tom. 6 Rer. Ital.]</span> anche
egli ne parla all'anno presente. Lo stesso
abbiam da Sicardo e da altri autori. Certo
nondimeno è che di buoni bastioni e
profonde fosse fu cinta quella nascente
città, ed essere stato tale il concorso della
gente a piantarvi casa, che da lì a non
molto arrivò essa a metter insieme quindici
mila persone, parte di cavalleria e
parte di fanteria, atte all'armi e bellicose.
E nell'anno seguente i consoli della medesima
città, portatisi a Benevento, la misero
sotto il dominio e protezione de' romani
pontefici, con obbligarsi a pagar
loro un annuo censo o tributo. Tutto
ciò fu di somma gloria a papa Alessandro.
Attaccato fin qui era stato <i>Obizzo</i>
marchese <i>Malaspina</i>, potente signore in
Lunigiana, ed anche possessore di varii
Stati in Lombardia, al partito di Federigo.
Ma dacchè egli vide tracollati i di lui
affari, non fu pigro ad unirsi colla lega
lombarda contra di lui. Egli fu che coi
Parmigiani e Piacentini nel dì 12 marzo,
secondo Sire Raul <span class="fnote">[Sire Raul, Hist., tom. 6 Rer. Ital.]</span>, introdusse il disperso
popolo di Tortona nella desolata
loro città, la quale perciò tornò a risorgere.
<span class="pagenum" id="Page_819">[819]</span>
Andò intanto crescendo la lega
delle città lombarde, entrandovi or
questa or quella, chi per ricuperare la
perduta libertà ed autorità, e chi per non
esservi astretta dalla forza e potenza dell'altre.
Il suddetto Sire Raul nomina le
città confederate con quella di Milano,
cioè le città della Marca, capo d'esse <i>Verona,
Brescia, Mantova, Bergamo, Lodi,
Novara, Vercelli, Piacenza, Parma, Reggio,
Modena, Bologna, Ferrara</i>. Confessa
il continuatore di Caffaro <span class="fnote">[Continuat. Caffari, Annal. Genuens., lib. 3,
tom. 6 Rer. Ital.]</span> che anche
i Genovesi furono invitati ad entrare in
questa lega, ed eziandio spedirono i lor
deputati per trattarne, ma senza che tal
negoziato avesse effetto.
</p>

<p>
Ho io dato alla luce <span class="fnote">[Antiquit. Ital., Dissert. XLVIII.]</span> l'atto della
concordia seguita nel dì 3 di maggio dell'anno
presente fra il suddetto marchese
<i>Obizzo</i> e i consoli di <i>Cremona, Milano, Verona,
Padova, Mantova, Parma, Piacenza,
Brescia, Bergamo, Lodi, Como</i> (degno è di
osservazione che ancora i consoli comaschi
aveano abbracciata la lega), <i>Novara,
Vercelli, Asti, Tortona, Alessandria, nuova
città</i>, e <i>Bologna</i>. Leggonsi ivi i patti stabiliti
fra loro e i nomi de' deputati di cadauna
città. Fu guerra in quest'anno fra
i pisani e Lucchesi <span class="fnote">[Annal. Pisani, tom. 6 Rer. Italic.]</span>. Erano gli ultimi
collegati coi Genovesi, e, secondo il concerto
fatto con essi, verso la metà di
maggio andarono ad assediare il castello
di Asciano, e, dategli varie battaglie, se ne
impadronirono. Accorsero i Pisani, ma
non a tempo, e venuti ad un combattimento,
ebbero la peggio, con restarvi molti
di loro prigioni, i quali furono mandati
dai Lucchesi nelle carceri di Genova: il
che venne creduto cosa infame e degna
dell'odio di tutti <span class="fnote">[Caffari, Annal. Genuens., lib. 2.]</span>. Gl'impetrarono i
Genovesi per potere col cambio riavere
altri loro prigioni detenuti in Pisa. Continuò
tuttavia la guerra fra i Pisani e
Genovesi, e contuttochè molto si adoperasse
<span class="pagenum" id="Page_820">[820]</span>
<i>Villano arcivescovo</i> di Pisa, che era
tornato al possesso della sua chiesa, per
metter pace fra queste due sì accanite città,
pure non gli venne fatto: tanto predominava
in cuor di que' popoli l'ambizione
d'essere soli in mare, e soli nel commercio
e guadagno. Aveano fin qui i predetti
Genovesi tenuto come sequestrato
nelle loro città il vanerello re di Sardegna
Barisone, sperando ch'egli arrivasse
pure a soddisfar pel danaro sborsato a
conto di lui. Ma un soldo mai non si vide.
Il perchè i Genovesi si contentarono di
condurlo in Sardegna, dove diede speranza
di pagare. Andarono, e fecero raccolta
di danaro; ma perchè molto vi
mancò a soddisfare i debiti contratti, ricondussero
a Genova quel fantasma di
re. In questi tempi i Romani mossero
guerra al popolo d'Albano <span class="fnote">[Cardinal. de Aragon., in Vit. Alexandri III,
P. I, tom. 3 Rer. Italic.]</span>, perchè era
stato in favore di Federigo contra di loro,
e tanto fecero che distrussero da' fondamenti
quella città, ancorchè fosse in quelle
parti <i>Cristiano</i> eletto arcivescovo di
Magonza, mandatovi da Federigo per sostenervi
il suo partito. Rodeva i Romani
un pari, anzi maggior desiderio di vendicarsi
de' Tuscolani, per cagion de' quali
aveano patita sì fiera rotta nell'anno precedente,
e recarono loro anche gran danno;
ma non consentendo la Chiesa ai
loro sforzi, desisterono per allora da tale
impresa. Tornò parimente in quest'anno
<i>Manuello</i> Comneno imperador de' Greci ad
inviare ambasciatori a Benevento, dove
era il pontefice Alessandro; e, siccome
ben informato delle rotture che passavano
fra esso papa e Federigo, si figurò facile
di poter ottenere il suo intento: cioè
di far privare della corona Federigo, e che
questa fosse poi conferita a lui e a' suoi
successori. Per ismuovere la corte pontificia,
venne cogli ambasciatori un'immensa
quantità d'oro. Ma Alessandro, pontefice
de' più prudenti che s'abbia avuto la
Chiesa di Dio, ringraziò forte il greco
Augusto per la sua buona volontà e divozione;
<span class="pagenum" id="Page_821">[821]</span>
ma per conto della corona imperiale
fece lor conoscere che troppe difficoltà
s'incontravano, nè conveniva a lui
il trattarne, per esser uffizio suo il cercare
la pace, e non già la guerra. Pertanto rimandò
indietro essi ambasciatori colla
lor pecunia, e spedì con tale occasione
due cardinali alla corte di Costantinopoli.
Abbiamo da Giovanni da Ceccano <span class="fnote">[Johannes de Ceccano, Chron. Fossaenovae.]</span>,
da Romoaldo Salernitano <span class="fnote">[Romualdus Salernit., in Chron., tom. 6 Rer.
Italic.]</span> e da altri
storici che l'antipapa Pasquale III, ossia
Guido da Crema, mentre stava nella basilica
di san Pietro fuori di Roma, fu chiamato
da Dio al rendimento de' conti.
Morì egli impenitente nel dì 20 di settembre.
Pareva che lo scisma con la morte
di costui avesse affatto a cessare, perchè
niuno più restava de' cardinali scismatici,
e gli antipapi d'allora non soleano
crearne dei nuovi, siccome vedremo fatto
nel grande scisma del secolo XIV. Tuttavia
gli scismatici non si quetarono, e si
trovò un Giovanni abbate di Struma, uomo
apostata e pieno di vizii, che si fece
innanzi ed accettò il falso papato, con assumere
il nome di Callisto III. Costui era
stato eletto vescovo tuscolano da papa
Alessandro, e fece dipoi una miserabil figura
fra quei della sua screditata fazione.
</p>

<hr />
</div>

<div class="chapter">
<h2 class="hidden" id="MCLXIX">MCLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Alessandro</span> III papa 11.</td>
  </tr>
  <tr>
    <td><span class="smcap">Federigo</span> I re 18, imper. 15.</td>
  </tr>
</table>

<p>
Spese l'imperador Federigo in Germania
l'anno presente in istabilire ed ingrandire
i suoi figliuoli <span class="fnote">[Otto de S. Blasio, in Chron. Chronic. Reichersperg.]</span>. Nelle feste di
Pentecoste tenne una gran dieta in Bamberga,
dove comparvero i legati dell'antipapa
Callisto. In essa di comune consenso
de' principi fece eleggere re di Germania
e d'Italia il suo primogenito <i>Arrigo</i>,
e coronarlo per mano di <i>Filippo arcivescovo</i>
di Colonia. Al secondo de' suoi
<span class="pagenum" id="Page_822">[822]</span>
figliuoli, cioè a <i>Federigo</i>, giacchè era mancato
di vita <i>Federigo duca</i> di Suevia, chiamato
di Rotimburgo, l'Augusto imperadore
diede quel ducato. Rimasto senza
eredi il vecchio duca <i>Guelfo</i> della linea
estense di Germania, per la morte del
figliuolo accaduta nell'anno 1167 in Italia,
aveva egli dichiarato suo erede <i>Arrigo
il Leone</i> duca di Baviera e Sassonia, suo
nipote, di tutti i suoi Stati e beni posti
nella Suevia, a condizione di ricavarne
una buona somma di danaro. Ma procrastinando
il duca Arrigo di pagare, figurandosi
che per l'età avanzata dello zio
la morte gli risparmierebbe un tale sborso,
il duca Guelfo rinunziò tutto a Federigo
Augusto, che pagò il danaro pattuito.
A <i>Corrado</i> suo terzogenito conferì poi il
ducato della Franconia con altri beni. Al
quartogenito <i>Ottone</i> diede il regno d'Arles,
ossia della Borgogna. L'ultimo suo
figliuolo <i>Filippo</i> era allora in fasce. Altri
acquisti, annoverati da Ottone da San Biagio,
fece Federigo per ben arricchir la sua
prole; e in quest'anno ancora s'impadronì
dell'arcivescovato di Salisburgo,
facendo colare quanti mai potè de' feudi
delle chiese in essi suoi figliuoli, e comperando
ed acquistando diritti e beni,
ovunque poteva. La Sicilia nell'anno presente,
correndo il dì 4 di febbraio, soffrì
un fierissimo eccidio per un orribile tremuoto
che desolò varie città <span class="fnote">[Hugo Falcandus, in Chron. Romualdus Salernitanus,
in Chron., tom. 7 Rer. Ital.]</span>. Quella
sopra tutto di Catania, città allora ricchissima,
tutta fu rovesciata a terra colla
morte di circa quindici mila persone, e
del vescovo (uomo per altro cattivo, e
salito in alto colla simonia) e di quasi
tutti i monaci, senza che vi restasse una
casa in piedi. La stessa disavventura provò
la nobil terra di Lentino. Danneggiata
di molto restò anche Siracusa con assai
altre castella. Negli Annali Pisani <span class="fnote">[Annal. Pisani, tom. 6 Rer. Ital.]</span> sta
scritto che <i>a Catania usque ad Plassa undecim
inter civitates et castella et villas
cum multis hominibus in via et agro
<span class="pagenum" id="Page_823">[823]</span>
oppressis a dicto terraemotu perierunt</i>. Attesero
i Cremonesi a cignere di buone
mura la loro città <span class="fnote">[Sicard., in Chron., tom. 6 Rer. Ital.]</span>. Nè riposavano i
Milanesi in fabbricar case, e fortificare la
rinata loro città. Degno è d'attenzione
ciò che ha Niceta Coniate <span class="fnote">[Niceta, Histor., lib. 7.]</span>: cioè che
<i>Manuello</i> imperador de' Greci per l'apprensione
dell'armi di Federigo Augusto,
massimamente dappoichè questi aveva
tentato di torgli Ancona, somministrò
grossi aiuti, cioè di danaro, ai Milanesi,
affinchè rifabbricassero la loro città, e si
mettessero in istato di poter far fronte
ad un imperadore che meditava la rovina
di tutti. Certo è che Manuello era in
lega col papa, col re di Sicilia e coi Lombardi
contro di Federigo. Abbiamo anche
da Galvano Fiamma <span class="fnote">[Gualvan. Flamma, in Manipul. Flor.]</span>, che le pie donne di
Milano venderono tutti i loro anelli e
gioielli, per impiegarne il prezzo nella riedificazione
della chiesa metropolitana di
santa Maria. Guerra fu in quest'anno
nella Romagna <span class="fnote">[Rubeus, Histor. Ravenn., lib. 5. Sigonius,
de Regno Ital., lib. 14. Ghirardacci, Istor. di Bologna,
lib. 3.]</span>. Aveano i Bolognesi,
assistiti da' Ravegnani, assediata la città
di Faenza. Ricorsero i Faentini per soccorso,
ai Forlivesi, che accorsi ed attaccata
battaglia verso il fiume Senio, misero
in rotta il campo bolognese, con farvi
quattrocento prigioni. Il Ghirardacci rapporta
questa sconfitta de' suoi, ma pretende
che i Bolognesi fossero iti in aiuto
de' Ravegnani lor collegati, a' danni dei
quali s'erano portati i Faentini e Forlivesi.
Veniva in questi tempi agitata da
interne guerre civili la città di Genova <span class="fnote">[Caffari, Annal. Genuens., lib. 2.]</span>.
Tanto si adoperò <i>Ugo arcivescovo</i>
unito coi consoli, che si conchiuse concordia
e pace fra i cittadini. Seguitando
intanto la guerra già incominciata fra i
Pisani e Lucchesi, perchè i primi s'erano
fatti forti coll'aiuto de' popoli della Garfagnana
e Versiglia, richiesero gli altri di
aiuto i Genovesi, che non mancarono di
<span class="pagenum" id="Page_824">[824]</span>
accorrere per sostenerli. Si trattò poscia
di pace, ma senza che potessero venire
ad accordo alcuno. Per questa cagione
continuarono i Pisani e Genovesi a farsi
guerra gli uni agli altri in mare, prendendo
chi potea più legni de' nemici.
</p>

<hr />
</div>

<div class="chapter">
<h2 class="hidden" id="MCLXX">MCLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXX</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Alessandro</span> III papa 12.</td>
  </tr>
  <tr>
    <td><span class="smcap">Federigo</span> I re 19, imper. 16.</td>
  </tr>
</table>

<p>
Tentò in quest'anno l'<i>imperador Federigo</i>
d'introdurre trattato di pace con
<i>papa Alessandro</i> III dimorante tuttavia
in Benevento <span class="fnote">[Cardin. de Aragon., in Vita Alexandri III.]</span>. Spedì a questo fine in
Italia il vescovo di Bamberga <i>Everardo</i>,
con ordine d'abboccarsi col pontefice,
ma di non entrare negli Stati del re di
Sicilia. Alessandro, che stava all'erta, e
per tempo s'avvide ove tendeva l'astuzia
di Federigo, cioè a mettere della mala
intelligenza fra esso papa e i collegati
lombardi, non tardò punto ad avvisarne
la lega, acciocchè gli spedissero un deputato
per assistere a quanto fosse per riferire
il vescovo suddetto. Dappoichè fu
questi venuto, si trasferì il pontefice in
Campania a Veroli, per quivi dare udienza
al legato cesareo. Voleva questi parlargli da
solo a solo; il che maggiormente accrebbe
i sospetti di qualche furberia. Benchè con
ripugnanza, fu ammesso ad una segreta
udienza, dove espose essere Federigo
disposto ad approvar tutte le ordinazioni
da esso pontefice fatte; ma intorno al
papato, e all'ubbidienza dovuta al vicario
di Cristo, ne parlò egli con molta
ambiguità, e senza osare di spiegarsi. Comunicò
papa Alessandro cotali proposizioni
al sacro collegio e al deputato della
lega. La risposta ch'egli poi diede al
vescovo Bamberga, fu di maravigliarsi,
come egli avesse preso a portare una
siffatta ambasciata, che nulla conteneva
di quel che più importava. Che quanto
ad esso papa, egli era pronto ad onorare
sopra tutti i principi Federigo, e ad
amarlo, purchè anch'esso mostrasse la
<span class="pagenum" id="Page_825">[825]</span>
filial sua divozione dovuta alla Chiesa
sua madre; e con questo il licenziò. Mentre
il pontefice dimorava in Veroli, i Romani
pieni di rabbia contro l'odiata città
di Tuscolo, le faceano aspra guerra. Rainone
signore di essa città, veggendosi a
mal partito, trattò d'accordo con Giovanni,
lasciato prefetto di Roma dall'imperador
Federigo, e gli cedette quella
città, con riceverne in contraccambio
Monte Fiascone e il borgo di San Flaviano,
senza farne parola col papa, da
cui pure egli riconosceva quella città, e
con assolvere dal giuramento i Tuscolani, i
quali si crederono col nuovo padrone
di esentarsi dalle molestie de' Romani.
Ma questi più vigorosamente che mai
continuarono la guerra contra di essa
città, di maniera che quel popolo, fatto
ricorso al papa, si mise sotto il dominio
e patrocinio di lui. Alla stessa corte pontificia
tardò poco a comparire il suddetto
Rainone pentito del contratto, perchè
quei di Montefiascone vituperosamente
l'aveano cacciato dalla lor terra; ed anch'egli,
implorata la misericordia del papa,
fece una donazion della terra di Tuscolo
alla Chiesa romana: il che la preservò
per allora dall'ira e dalle forze del
popolo romano. Rapporta il Guichenon <span class="fnote">[Guichenon, Bibliot. Sebus., Centur. II,
cap. 35.]</span>
una bolla di papa Alessandro, dato in
quest'anno <i>Laterani</i> in favore della badia
di Fruttuaria. Non può stare, perchè il
papa non fu in questi tempi in Roma.
Persistendo tuttavia Manuello imperador
de' Greci nel vano pensiero di ricuperar
la corona imperiale di Roma, per farsi
del partito in quella città, mandò nel presente
anno una sua nipote per moglie di
Ottone Frangipane <span class="fnote">[Johann. de Ceccano, Chron. Fossaenovae.]</span>, la cui nobilissima
famiglia era in questi tempi attaccatissima
al pontefice Alessandro. Fu essa condotta
con accompagnamento magnifico di
vescovi e nobili greci, e con gran somma
di danaro a Veroli, dove il papa gli sposò:
dopo di che Ottone condusse la novella
<span class="pagenum" id="Page_826">[826]</span>
moglie a Roma. Ardevano i Bolognesi di
voglia di vendicarsi della rotta loro data
nel precedente anno dai Faentini. Però
col maggior loro sforzo e col carroccio,
che per la prima volta fu da essi usato,
s'inviarono contra della città di Faenza,
e l'assediarono. Il Ghirardacci scrive <span class="fnote">[Ghirardacci, Istor. di Bologna, lib. 3.]</span>
che sconfissero l'armata de' Faentini. Le
vecchie storie di Bologna <span class="fnote">[Cron. di Bologna, tom. 18 Rer. Ital.]</span> parlano solamente
dell'assedio; e di più non ne dice
Girolamo Rossi <span class="fnote">[Rubeus, Hist. Ravenn., lib. 6.]</span>, che mette all'anno
seguente un tal fatto, ed aggiugne, essersi
uniti i Ravegnati ed Imolesi col popolo di
Bologna contra di Faenza. Concordano
poi tutti gli autori in dire che seguì la
pace fra questi popoli, con essersi restituiti
i prigioni ai Bolognesi. Accenna il
suddetto Rossi una battaglia accaduta in
quest'anno fra essi Faentini dall'una
parte, e i Forlivesi e i Ravennati dall'altra,
colla sconfitta degli ultimi. Ma
non s'intende come il popolo di Forlì,
ausiliario de' Faentini nel precedente anno
fosse già divenuto loro nemico. Oltre di
che, non è molto da fidarsi degli storici
moderni, qualora mancano le croniche
vecchie. Tre ambasciatori del greco imperadore
Manuello Comneno approdarono
in quest'anno a Genova per trattar di
concordia con quel popolo <span class="fnote">[Caffari, Annal. Genuens., lib. 2, tom. 6
Rer. Ital.]</span>, portando
con seco cinquanta sei mila, oppur ventotto
mila perperi (monete d'oro dei
Greci); ma non fu loro data udienza, se
non dappoichè fu ritornato da Costantinopoli
Amico da Murta, ambasciatore
d'essi Genovesi. Perchè si trovò gran divario
fra la esposizion d'Amico e quella
de' legati greci, licenziati questi senza
accordo, si riportarono indietro i lor danari.
Seguitò ancora nell'anno presente
la guerra fra i Pisani e i Lucchesi, colla
peggio degli ultimi, che rimasero sconfitti
presso Motrone, e lasciarono in poter
de' Pisani una gran quantità di
<span class="pagenum" id="Page_827">[827]</span>
prigioni <span class="fnote">[Annal. Pisani, tom. 6 Rer. Ital.]</span>. Nè cessarono le vicendevoli prede
fra essi Pisani e i Genovesi per mare.
Fra l'altre prede, venne fatto ai Genovesi
di prendere una nave, dove era Carone,
uno de' consoli pisani.
</p>

<hr />
</div>

<div class="chapter">
<h2 class="hidden" id="MCLXXI">MCLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Alessandro</span> III papa 13.</td>
  </tr>
  <tr>
    <td><span class="smcap">Federigo</span> I re 20, imper. 17.</td>
  </tr>
</table>

<p>
Somma era stata l'occupazion di
<i>papa Alessandro</i> negli anni addietro per
rimettere in grazia di <i>Arrigo re</i> d'Inghilterra,
e nel possesso della sua chiesa
<i>Tommaso arcivescovo</i> di Cantorberì, ed
aveva avuta la consolazione di veder
terminato così scabroso affare. Ma non
fu minore il suo affanno nel principio
del presente anno, perchè vennero le
nuove che al santo prelato era stata da
empii sicarii levata la vita nel dì 29 del
precedente dicembre: laonde meritò di
essere onorato da Dio con varii miracoli,
e poi registrato nel catalogo dei martiri.
Ebbe perciò il pontefice da faticar tuttavia
non poco per eseguir ciò che la disciplina
ecclesiastica prescrive in simili casi <span class="fnote">[Cardin. de Aragon., in Vita Alexandri III,
P. I, tom. 3 Rer. Ital.]</span>.
Trovavasi egli in Tuscolo nel dì 25
di marzo, allorchè arrivarono gli ambasciatori
del re Arrigo, venuti per discolparlo,
e protestare ch'egli non avea
avuta mano in quel sacrilego fatto. A
tutta prima non li volle il papa vedere;
ma dopo qualche maneggio gli ammise,
e dipoi spedì in Inghilterra due
cardinali per formare il processo, e conoscere
se il re era innocente o reo.
Continuarono ancora in quest'anno con
gran vigore i Milanesi a rialzare l'abbattuta
loro città; nè contenti di questo,
ne ampliarono con nuove mura il circuito
chiudendo in essa le basiliche di
santo Ambrosio, di san Lorenzo, di san
Nazario e di sant'Eusebio, di maniera che
le disgrazie loro servirono a maggiormente
nobilitare la per altro nobilissima
<span class="pagenum" id="Page_828">[828]</span>
patria loro. Ne resta tuttavia la memoria
in un antico marmo rapportato dal Puricelli <span class="fnote">[Puricell., Monum. Basilic. Ambr.]</span>,
dove ancora si leggono i nomi
de' consoli milanesi di quest'anno. Due
d'essi specialmente sono da notare, cioè
<i>Ardericus de la Turre, Obertus de Orto</i>;
il secondo celebre fra i legisti, per la
raccolta delle consuetudini feudali; e il
primo, perchè da lui verisimilmente discende
l'illustre casa della Torre, ossia
Torriana, che signoreggiò dipoi in Milano.
Pubblicò nell'anno 1708 il famoso
Stefano Baluzio la Storia genealogica della
casa della Torre d'Alvernia, ossia dei
duchi di Buglione, per cui ebbe di molti
guai. Sì egli, come altri han creduto una
medesima famiglia quella de' Torriani
milanesi e l'altra de' franzesi. Quando
non si adducano pruove più sicure di
tal connessione, difficile sarà il credere sì
fatta unione di sangue. Noi qui a buon
conto troviamo un <i>Arderico della Torre</i>
console in Milano, e perciò buon cittadino
di Milano: ma ch'egli, o i suoi maggiori
fossero venuti di Francia, non si
dee senza buone pruove asserire.
</p>

<p>
Cercarono i Lucchesi e Genovesi collegati
di tirar nella loro alleanza altri
popoli, per poter con più fortuna rintuzzare
i Pisani. Riuscì loro di guadagnare
i Sanesi e Pistoiesi, e al conte
Guido signor potente in Toscana. Fu ciò
cagione che anche i Pisani stabilirono
lega coi Fiorentini per quaranta anni
avvenire. Gli Annali pisani, in vece di
anticipar di un anno i successi di questi
tempi per accomodarsi all'era pisana,
che nove mesi prima dell'era volgare
comincia l'anno nuovo, li pospongono
di un anno: e però non si può stare alla
cronologia d'essa storia. Abbiamo gli
Annali genovesi in questo più esatti <span class="fnote">[Caffari, Annal. Genuens., lib. 2.]</span>.
Fabbricarono nel presente anno i Lucchesi
coll'aiuto de' Genovesi Viareggio
al mare. Verso l'autunno arrivò in Lombardia
all'improvviso <i>Cristiano arcivescovo</i>
<span class="pagenum" id="Page_829">[829]</span>
eletto di Magonza, inviato dall'imperador
Federigo, per assistere agl'interessi
dell'Italia, e massimamente della
Toscana, che tuttavia teneva il partito
imperiale. Passò egli intrepidamente per
mezzo le città lombarde nemiche, ma
con gran fretta; e valicando il fiume
Tanaro presso Alessandria, si trasferì a
Genova, dove per rispetto dell'imperadore
fu onorevolmente accolto. Se l'ebbero
forte a male i collegati lombardi, e
però pubblicarono un bando che niuno
avesse da condurre grani e altre vettovaglie
a Genova: il che cagionò una gran
carestia in quella città. Tornarono ancora
in quest'anno essi Genovesi a condurre
in Sardegna il <i>re Barisone</i>, sequestrato
da essi per debiti, e pare che soddisfatti
del loro avere, quivi il lasciassero
a scorticare i suoi popoli per le colpe
della sua vanità. Aveva l'imperadore
Manuello Comneno cacciato da Costantinopoli
i Pisani. In quest'anno venuto
con essi a concordia, restituì loro i fondachi
e il maltolto. Obbligossi egli di
pagare per quindici anni avvenire al comune
di Pisa cinquecento bisanti (monete
d'oro) e due pallii, o un pallio
ancora all'arcivescovo di Pisa. Vennero
gli ambasciatori di lui a Pisa, e nel dì 13
di dicembre furono segnati i capitoli della
concordia. Essendo mancato di vita <i>Guido
arcivescovo</i> di Ravenna <span class="fnote">[Rubeus, Hist. Ravenn., lib. 6.]</span>, succedette
in quella chiesa <i>Gherardo</i>, il quale, al
pari dei suoi antecessori usò il titolo di
<i>esarco</i>, cioè di padron temporale di Ravenna
e dell'esarcato, per le concessioni
loro fatte dagl'imperadori. Papa Alessandro
III con sua bolla data in Tuscolo
gli confermò la superiorità sopra i vescovati
di Bologna e Parma, per li quali
forse era stata in que' tempi qualche
controversia. Tolte furono ai Veneziani
da <i>Stefano re</i> d'Ungheria le città di Spalatro,
Sebenico, Zara e Traù <span class="fnote">[Dandul., in Chron., tom. 12 Rer. Ital.]</span>. Il doge
<i>Vitale Michele</i> ricuperò Zara. Ma contra
de' Veneziani mosse maggior tempesta
<span class="pagenum" id="Page_830">[830]</span>
Manuello imperador de' Greci. Mostrossi
egli tutto benevolo verso questa nazione,
e l'invitò a passare in Levante colle lor
merci, sicchè moltissimi uomini e navigli
v'andarono sotto la buona fede. Poscia
spediti gli ordini per tutto il suo imperio,
nel dì 22 di marzo fece prendere tutti i
legni e l'avere de' Veneziani. Portatane
la nuova a Venezia, ne' generosi petti di
que' cittadini tanto ardore di giusto risentimento
s'accese, che in poco più di
tre mesi parte prepararono, parte fabbricarono
cento galee e venti navi da
trasporto per portare la guerra in Grecia.
Vi s'imbarcò lo stesso doge, e mossa
nel mese di settembre la poderosa flotta,
ricuperò per forza Traù, con darle poscia
il sacco, e diroccarne una parte.
Costrinse Ragusi a sottomettersi al dominio
di Venezia. Passò dipoi a Negroponte,
e imprese l'assedio di quella capitale.
Fu allora dai Greci mossa parola
di pace, e il comandante di quella città
inviò persone apposta a Costantinopoli
col vescovo d'Equilio, pratico della lingua
greca, per parte de' Veneziani. Finchè
venissero le risposte, portatosi il
doge a Scio, s'impadronì di quella città
e dell'isola tutta, e quivi determinò di
svernare coll'armata: il che gli fu di
gravissimo danno, siccome fra poco si
dirà.
</p>

<hr />
</div>

<div class="chapter">
<h2 class="hidden" id="MCLXXII">MCLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Alessandro</span> III papa 14.</td>
  </tr>
  <tr>
    <td><span class="smcap">Federigo</span> I re 21, imper. 18.</td>
  </tr>
</table>

<p>
Fin qui il pontefice <i>Alessandro</i> era
dimorato fuor di Roma, perchè tuttavia
il popolo, o, per dir meglio, il senato
romano che avea provato il gusto di
comandare, gli contrastava l'esercizio
della giurisdizione ed autorità temporale
dovuta ai sommi pontefici. Erano anche
i Romani forte in collera contro del papa
per la protezione ch'egli avea preso dei
Tuscolani, popolo troppo odiato da essi
per la vecchia nemicizia e per la memoria
della sanguinosa sconfitta dell'anno
<span class="pagenum" id="Page_831">[831]</span>
1167. Si trattò in quest'anno d'accordo.
Indussero gli astuti Romani il pontefice
a contentarsi che si spianassero le
mura di Tuscolo <span class="fnote">[Romuald. Salern., in Chron., tom. 7 Rer.
Italic.]</span>, promettendo essi
in ricompensa di riguardarlo da lì innanzi
come lor padre e signore, e di
ubbidire a tutti i suoi comandamenti.
Menarono poi le mani per atterrar quelle
mura: dopo di che si scoprì la lor frode,
con restare burlato il buon papa,
perchè non mantennero punto la promessa
fatta dal canto loro. Se ne crucciò
altamente Alessandro; e giacchè altro
non si potea, fece circondar di fossa e
muro la torre di Tuscolo, e, lasciata ivi
per sicurezza di quel popolo una buona
guarnigion di cavalli e fanti, andò a stare
ad Anagni, dove poi dimorò molto
tempo. Romoaldo Salernitano quegli è
che ci ha conservata questa notizia, la
quale dal cardinal Baronio vien riferita
all'anno 1168, ma verisimilmente fuori
di sito. Nella Cronica di Fossanuova si
legge <span class="fnote">[Johann. de Ceccano, Chron. Fossaenovae.]</span>: <i>Anno 1172, Indictione quinta,
Alexander fecit finem cum Romanis, qui
destruxerunt muros civitatis tusculanae
mense novembri</i>. Questo autore lasciò
nella penna l'inganno fatto dai Romani
al papa; ma ne parla bene l'autor della
vita di papa Alessandro, con dire <span class="fnote">[Cardin. de Aragon., in Vita Alexandri III,
P. I, tom. 3 Rer. Italic.]</span> che
i Romani non permisero al papa di entrare
in città, e di esercitarvi il suo pastorale
uffizio: laonde egli si ritirò in
Campagna di Roma, aspettando tempi
migliori. Dopo avere ricevuto molte finezze
da' Genovesi, passò <i>Cristiano arcivescovo</i>
eletto di Magonza, ed arcicancelliere
dell'imperadore, a Pisa nel dì 3
di febbraio, ricevuto ivi parimente con
molta magnificenza. Poscia convocati
tutti i conti, marchesi e consoli delle città
da Lucca sino a Roma, tenne un gran
parlamento nel borgo di San Genesio,
per quanto s'ha dagli Annali Pisani <span class="fnote">[Annal. Pisani, tom. 6 Rer. Italic.]</span>,
<span class="pagenum" id="Page_832">[832]</span>
e quivi propose da parte dell'imperadore
la pace fra' Genovesi, Lucchesi e Pisani.
Il continuatore di Caffaro scrive <span class="fnote">[Caffari, Annal. Genuens., tom. 6 Rer. Ital.]</span> che
questo parlamento tenuto fu appresso
Siena; ma forse furono due in diversi
luoghi, o San Genesio era del Sanese. Sarebbono
condiscesi i Pisani ad abbracciar
la pace, se loro non fosse paruta
troppo dura la condizione di restituir
senza compenso alcuno tanti prigioni che
aveano de' nemici. Però stando forti su
questo, l'arcivescovo in un altro parlamento,
certamente tenuto nelle vicinanze
di Siena, mise i Pisani al bando dell'imperio,
privandoli di tutti i privilegii,
e delle regalie, e della Sardegna.
</p>

<p>
Leggesi negli Annali di Genova la
lettera scritta da lui ai Genovesi, con
avvisarli che nell'assemblea tenuta presso
Siena, <i>in conspectu praefecti urbis Romanorum,
et coram marchionibus anconitanis,
Conrado marchione de Monteferrato, comite
Guidone, comite Aldebrandino, et
quamplurimis aliis comitibus, capitaneis,
valvasoribus, consulibus, civitatum Tusciae,
Marchiae, et vallis spoletanae, et
superioris atque inferioris Romaniae, et
infinita populi multitudine</i>, avea pubblicato
il bando contra de' Pisani, con ordinare
ad essi Genovesi di tener pronte cinquanta
galee per l'ottava di Pasqua in servigio
dell'imperadore. Ho rapportato questo
passo, acciocchè il lettore comprenda quai
popoli tuttavia aderissero al partito imperiale
in Italia per questi tempi. Abbiamo
in fatti dall'Abbate Urspergense <span class="fnote">[Abbas Urspergensis, in Chron.]</span> che
Federigo prima di passare in Germania,
<i>quemdam Bideluphum ducem Spoleti effecit,
Marchiam quoque Anconae, et principatum
Ravennae Cunrado de Luzelinhart
contulit, quem Italici Muscamincerebro
nominabat, eo quod plerumque quasi demens
videretur</i>. Tentarono poscia i Pisani
coi Fiorentini di togliere San Miniato al
presidio tedesco che ivi dimorava: perlochè
l'arcicancelliere fu di pensiero di
metter anche il popolo di Firenze al
<span class="pagenum" id="Page_833">[833]</span>
bando dell'imperio. Seguitarono inoltre
le offese tra i Genovesi e Pisani. Mentre
passava il verno nell'isola di Scio
l'armata veneta <span class="fnote">[Dandul., in Chronic.]</span>, aspettando pure
risposte decisive di guerra o di pace da
<i>Manuello imperador</i> de' Greci, che dava
quante buone parole si volevano, ma
niuna conclusion del trattato: si cacciò
la peste in quella flotta, e cominciò a fare
un'orrida strage di gente. Per questo il
doge <i>Vital Michele</i> salpò per tornarsene
a casa. Ma infierì nel viaggio più che mai
la pestilenza, di modo che quella dianzi sì
fiorita e possente armata arrivò a Venezia
poco men che disfatta; e perchè colla
venuta di tanta gente infetta s'introdusse
anche nella città lo stesso micidial malore,
molto popolo ne perì. Rigettata la colpa
di tanti mali sopra il doge, insorse col
tempo contra di lui un tumulto, per cui
nel ritirarsi dal palagio restò mortalmente
ferito; poscia finì di vivere nel dì 27 di
marzo, oppur di maggio dell'anno presente,
se pur non fu nell'anno seguente.
Restò eletto in di lui luogo <i>Sebastiano
Ziani</i>. Venne in quest'anno il giovinetto
re di Sicilia <i>Guglielmo II</i> in Puglia, e fino
a Taranto <span class="fnote">[Anonymus Casinens., in Chron. Romualdus
Salernitanus, in Chron.]</span>, credendosi che si avessero
ad effettuar le sue nozze concertate con
una figliuola del greco imperadore Manuello.
Ma restò deluso dai Greci. Assai
di ciò disgustato, passò a Capoa e a Salerno,
e di là se ne tornò a Palermo, menando
seco Arrigo suo minor fratello,
già creato dal padre principe di Capoa, il
qual diede fine ai suoi giorni in quest'anno
nel dì 16 di giugno. Abbiamo anche dalla
Cronica di Piacenza <span class="fnote">[Chronic. Placent., tom. 16 Rer. Ital.]</span> che i Piacentini,
Milanesi, Alessandrini, Astigiani, Vercellini
e Novaresi fecero un fatto d'armi
presso il castello di Mombello col marchese
di Monferrato, e lo sbaragliarono,
con inseguire per sei miglia i fuggitivi.
</p>

<p>
<span class="pagenum" id="Page_834">[834]</span>
</p>

<hr />
</div>

<div class="chapter">
<h2 class="hidden" id="MCLXXIII">MCLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Alessandro III</span> papa 15.</td>
  </tr>
  <tr>
    <td><span class="smcap">Federigo I</span> re 22, imper. 19.</td>
  </tr>
</table>

<p>
Fece in quest'anno <i>papa Alessandro</i>,
mentre dimorava in Segna, la canonizzazione
di <i>san Tommaso arcivescovo</i> di Cantorberì.
<i>Federigo imperadore</i> in Germania
andava disponendo sè stesso e quei
nazionali per calare di nuovo in Italia
con grandi forze, voglioso di domare i
Lombardi, e già era intimata la spedizione
per l'anno seguente 1174 <span class="fnote">[Godefridus Monachus, in Chron.]</span>. Arrivarono
circa questi tempi alla corte
d'esso Augusto gli ambasciatori del Soldano
di Babilonia, che gli presentarono
dei rari e preziosi regali, e poi discesero
a chiedere una figliuola dell'imperadore
per moglie del figliuolo del medesimo Soldano,
con esibirsi il Soldano d'abbracciar
col figliuolo e con tutto il suo regno
la religion cristiana, e di rendere tutti i
prigioni cristiani. L'imperadore trattenne
per un mezz'anno questi ambasciatori, e
loro permise di visitar le città della Germania,
e d'informarsi ben dei riti del paese.
Credane quel che vuole il lettore. Per
me tengo la proposizione attribuita a quei
legati per una vana diceria del volgo, al veder
in corte uomini di diversa credenza venuti
sì di lontano. Non son facili da smuovere
i Maomettani; e quand'anche il Sultano
avesse avuta tal disposizione, come
potea promettersi de' sudditi suoi? La sua
testa avrebbe corso troppo pericolo. Sarà
ben vero ciò che scrive Romoaldo Salernitano <span class="fnote">[Romuald. Salernit., in Chron., tom. 7 Rer.
Ital.]</span>:
cioè che <i>Cristiano arcivescovo</i> di
Magonza mandò nell'anno seguente persona
apposta a <i>Guglielmo II</i> giovane re
di Sicilia, offerendogli in moglie una
figliuola del suddetto imperador Federigo,
e di stabilir buona pace ed amicizia
fra loro. Ma il re Guglielmo (o, per dir
meglio, i suoi consiglieri) riflettendo all'arti
di Federigo, che si studiava di dividere
<span class="pagenum" id="Page_835">[835]</span>
i collegati, per poterli più facilmente
divorar tutti, non potè indursi ad
abbandonar papa Alessandro, e diede per
risposta che non potea dar mano ad una
pace, da cui restassero esclusi i suoi confederati.
Informato di ciò Federigo, se
l'ebbe molto a male; ma da lì a qualche
tempo quella stessa sua figliuola cessò
di vivere. Udivansi intanto in Lombardia
i gran preparamenti che facea l'imperadore,
per calar di nuovo in Italia; il
che serviva di continuo stimolo a queste
collegate città per ben premunirsi, con
istrignere le vecchie alleanze e farne
delle nuove <span class="fnote">[Antiquit. Italic., Dissert. XLVIII.]</span>. A questo fine si tenne in
Modena nell'anno presente nel dì 10 di
ottobre un parlamento, a cui intervennero
i cardinali <i>Ildelbrando</i> e Teodino, e il vescovo
di Reggio <i>Albericone</i>; nel distinguere
i quai nomi non adoperò la solita
sua diligenza il Sigonio; mentre, in far
menzione di tal atto dice che il papa
spedì da Anagni a Modena <i>Hildeprandum
Crassum episcopum mutinensem</i> (non era
egli più vescovo di questa città) <i>et Albergonum
cardinalem utrumque</i>. V'intervennero
ancora i consoli <i>di Brescia, Cremona,
Parma, Mantova, Piacenza, Milano,
Modena, Bologna,</i> e <i>Rimini</i>. Fu ivi confermata
la <i>società e lega di Lombardia</i>,
con obbligarsi cadauna delle parti di
non far trattato nè pace con Federigo
imperadore senza il consentimento di
tutti, e di non riedificare la terra di Crema
senza permissione degli altri collegati.
Ho io dato alla luce questo documento,
preso dall'archivio della comunità
di Modena.
</p>

<p>
Abbiamo poi dagli Annali Pisani <span class="fnote">[Annal. Pisani, tom. 6 Rer. Ital.]</span>,
che avendo i Lucchesi, fiancheggiati da
un buon esercito, rimesso in piedi il castello
di Motrone, il popolo di Pisa, uscito
in campagna, li mise in fuga, e distrusse
il nuovo edifizio. Poscia nel dì 27 di giugno
<i>Cristiano arcivescovo</i> di Magonza,
pentito di averla presa contra de' Pisani,
li liberò dal bando. Il che fatto, trasferitosi
<span class="pagenum" id="Page_836">[836]</span>
a Pisa nel primo giorno dì luglio (se
pure all'anno presente appartiene questo
avvenimento), tenne ivi un parlamento, in
cui comandò che cessasse la guerra fra
quel popolo e i Fiorentini dall'una parte,
e i Lucchesi dall'altra; e che si restituissero
i prigioni, con deputar nello stesso
tempo persone, le quali si studiassero
di terminar tutte le altre differenze,
e di stabilir fra que' popoli una buona
pace. Furono rilasciati i prigioni; ma iti
i consoli di Pisa e gli ambasciatori fiorentini
coll'arcivescovo al borgo di San
Genesio, quivi, perchè non vollero acconsentire
ad alcune proposizioni di poco
onore e molto danno delle loro città,
l'arcivescovo proditoriamente li fece
prendere ed incatenare. Quindi unito coi
Lucchesi, Sanesi e Pistoiesi, e col conte
Guido, si mise in punto per correre ai
danni del territorio pisano. A questo avviso
fumanti di collera i Pisani e i Fiorentini
uscirono in campagna, e fecero
fronte alla meditata irruzione. Passarono
anche i Pisani per fare una diversione sul
territorio di Lucca, dando il guasto sino
a Ponsampieri e a Lunata: il che servì a
far correre i Lucchesi alla propria difesa.
Ma allorchè questi furono al ponte di Fusso,
assaliti dai Pisani nel dì 19 d'agosto,
rimasero sconfitti. Seguitò poi l'arcivescovo
Cristiano coi Lucchesi a far guerra in
Toscana; e i Genovesi nel settembre tolsero
a' Pisani il castello dell'isola di Pianosa,
e lo smantellarono affatto. Questo
fatto negli Annali Genovesi vien riferito
al precedente anno <span class="fnote">[Caffari, Annal. Genuens., lib. 2, tom. 6
Rer. Ital.]</span>: il che mi fa dubitare
se appartenga quanto ho tratto
qui dagli Annali Pisani all'anno presente,
o pure all'antecedente. Da essi Annali
Genovesi altro non si vede registrato
sotto quest'anno, se non la guerra incominciata
prima da <i>Obizzo marchese</i> Malaspina
e da <i>Moroello</i> suo figliuolo, contra
de' Genovesi, con aver questi assediato
e ricuperato il castello di Passano
<span class="pagenum" id="Page_837">[837]</span>
che s'era ribellato. Anche il Tronci <span class="fnote">[Tronci, Annali Pisani.]</span>
rapporta all'anno 1172 i suddetti avvenimenti.
Seguitavano in questi tempi
le città di Lombardia a farsi render ubbidienza
dalle terre e castella già concedute
in feudo dagl'imperadori a varii
nobili, per reintegrare i loro distretti e
contadi, che ne' tempi addietro erano rimasti
troppo smembrati. Nè da questo
loro empito andavano esenti i vescovi e
monisterii. Ne abbiamo un esempio nell'anno
presente, in cui il popolo di Modena
costrinse varie comunità della montagna
sottoposta alla badia di Frassinoro <span class="fnote">[Antiquit. Ital., Dissert. XIX.]</span>
a promettere di pagar tributo a
Modena, e di militar sotto ai consoli di
essa città in occasion di guerra. Altrettanto
faceano anche le altre città, ingrandendo
il lor territorio e distretto colle
terre e castella loro tolte ne' secoli addietro
o dalla forza de' nobili, o dai privilegii
dei re ed imperadori.
</p>

<hr />
</div>

<div class="chapter">
<h2 class="hidden" id="MCLXXIV">MCLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Alessandro III</span> papa 16.</td>
  </tr>
  <tr>
    <td><span class="smcap">Federigo I</span> re 23, imper. 20.</td>
  </tr>
</table>

<p>
Dopo aver l'<i>imperadore Federigo</i> tenuta
una solennissima dieta in Ratisbona
verso il fine di maggio <span class="fnote">[Chron. Reicherspergense.]</span>, nella quale
con sacrilega prepotenza fece deporre
<i>Adalberto</i> legittimo arcivescovo di Salisburgo,
e sostituirne un altro, attese ad
unire un potentissimo esercito, con isperanza
una volta di conculcar tutte le
città della Lombardia. Gli faceano continue
premure i Pavesi e il marchese di
Monferrato, perchè venisse. Adunque
circa la festa di san Michele di settembre,
come ha il continuatore di Caffaro <span class="fnote">[Caffari, Annal. Genuens., lib. 2, tom. 6 Rer.
Ital.]</span>,
ossia <i>IV calendas octobris</i>, come ha Sire
Raul <span class="fnote">[Sire Raul, Hist., tom. 6 Rer. Ital.]</span>, per la Borgogna e Savoia calò
in Italia, seco avendo il re di Boemia, e
non pochi altri principi di Germania.
<span class="pagenum" id="Page_838">[838]</span>
Occupò Torino ed altre circonvicine città,
che spontaneamente se gli renderono.
Arrivato a Susa, da dove è da credere
che fossero fuggiti tutti quegli abitanti,
sfogò la sua collera contro le loro case <span class="fnote">[Romualdus Salernitan., in Chron., tom. 7
Rer. Ital.]</span>,
riducendo quella città in un mucchio
di pietre; non già perchè que' cittadini,
come taluno ha scritto, seguitassero
le parti di papa Alessandro, ma
perchè nella sua fuga dall'Italia aveano
a lui tolti gli ostaggi, e ridotto lui a fuggirsene
travestito per timore di peggio.
Passò di là alla città d'Asti, e per otto
giorni l'assediò <span class="fnote">[Cardinal. de Aragon., in Vit. Alexandri III,
P. I, tom. 3 Rer. Ital.]</span>. Quel popolo, contuttochè
fosse stato premunito dalla lega
con assai gente e buoni ingegneri, pure
spaventato chiese ed ottenne buona capitolazione,
con rinunziare alla lega lombarda.
Riserbava Federigo il suo furore
contro la città d'Alessandria, nata ad
onta sua, e che avea preso quel nome per
far dispetto a lui. Perciò rivolse tutto il
suo sforzo contro quella città, spintovi
ancora dal marchese di Monferrato, che
coi Pavesi accorse a quell'assedio, e ne
fece sperar facile la conquista. Nel dì 29
di ottobre si cominciò dunque ad assediarla;
si spiegarono tutte le macchine
di guerra, nè si lasciò indietro tentativo
alcuno per vincere. Ma si trovarono sì risoluti
i cittadini alla difesa, che quantunque
fosse quella città, per così dire, bambina,
e, secondo Gotifredo Monaco <span class="fnote">[Godefridus Monachus, in Chron.]</span>,
non peranche cinta di mura, ma solamente
provveduta di una profonda fossa
(il che viene asserito dall'autore della
vita d'Alessandro III <span class="fnote">[Cardin. de Aragon., in Vita Alexandri III.]</span>), pure nulla
vi profittò l'esercito imperiale. Lascerò
considerare ad altri che capitale debba
farsi dell'Urspergense, allorchè scrive di
Alessandria: <i>Erat tamen circumdata fossatis
et muris firmissimis</i>. Federigo, principe
di costanza mirabile nelle sue imprese,
benchè le piogge avessero allagata
<span class="pagenum" id="Page_839">[839]</span>
quella pianura, pure determinò di passare
piuttosto il verno sotto quella città nelle
tende, che di ritirarsi a più agiati quartieri.
Se vogliamo credere al Sigonio <span class="fnote">[Sigon., de Regno Ital., lib. 14.]</span>,
i Milanesi, Piacentini, Bresciani e Veronesi,
ciascun popolo col proprio carroccio,
vennero in quest'anno a postarsi
tra Voghera e Castiggio, per dar soccorso
all'assediata città. Alla vista del loro
ardire non potendosi contener l'imperadore,
venne ad attaccar con esso loro
battaglia: <i>Verum acie pulsus vix incolumis
Clastidium recepit</i>. Niun fondamento
trovo io di questo fatto d'armi e di tal
vittoria de' collegati nelle antiche storie,
le quali anzi insegnano il contrario. Nè
sussiste, come vuole esso Sigonio, che
in quest'anno i Cremonesi e Tortonesi
si ritirassero dalla lega di Lombardia per
paura di Federigo. Molto meno poi si
regge in piedi l'opinione del Puricelli <span class="fnote">[Puricell., Monument. Basilic. Ambros.]</span>,
che i Pavesi fossero dianzi entrati in essa
lega. Costantissimi furono sempre essi
nel partito di Federigo. Nella prefazione
all'opuscolo di Buoncompagno, da me
dato altrove alla luce <span class="fnote">[Annal. Pisani, tom. 6 Rer. Ital.]</span>, fidatomi al testo
di Sicardo vescovo di Cremona che
vivea in questi tempi, scrissi che l'assedio
d'Ancona seguì nell'anno 1172. Ora
meglio disaminato questo punto di storia,
credo fallato quel testo, e doversi
riferire tale impresa all'anno presente,
Romoaldo Salernitano <span class="fnote">[Romualdus Salern., in Chron.]</span>, scrittore contemporaneo,
ne parla sotto questi tempi,
e gli Annali Pisani <span class="fnote">[Annal. Pisani, tom. 6 Rer. Ital.]</span> più chiaramente
ci additano quest'anno.
</p>

<p>
Non riconosceva la città d'Ancona,
come le circonvicine, per suo signore lo
imperador d'Occidente; ma godendo della
sua libertà si pregiava d'avere per suo
sovrano l'imperador d'Oriente, o almeno
di stare sotto il di lui patrocinio. Quivi
perciò risiedeva un ministro di <i>Manuello
Comneno</i> imperadore, principe che,
<span class="pagenum" id="Page_840">[840]</span>
siccome più d'una volta dicemmo, da
gran tempo andava ruminando pensieri
di conquiste in Italia. Ma nè all'Augusto
Federigo, nè ai suoi ministri piacea questo
nido de' Greci nel cuore dell'imperio
occidentale. Molto men piaceva esso ai
Veneziani, i quali, non solamente erano
inaspriti per le cose già dette contra dei
Greci, ma eziandio aspiravano ad essere
soli nel dominio dell'Adriatico, e nel commercio
delle merci in Levante; laonde
antica era la gara, e vecchio l'odio fra
Venezia ed Ancona. Varie guerre ancora
ne erano procedute negli anni addietro
fra loro. S'intesero dunque insieme essi
Veneziani e l'arcivescovo di Magonza
<i>Cristiano</i>, legato e plenipotenziario di Federigo
in tutta l'Italia, per sottomettere,
anzi per distruggere Ancona. <i>Buoncompagno</i>,
autore contemporaneo, che descrisse
questo avvenimento, ci fa intendere
qual fosse allora la potenza de' Veneziani,
con dire <span class="fnote">[Boncompagnus, de obsidione Anconae,
tom. 6 Rer. Ital.]</span> che <i>illius civitatis
dux aureum circulum in vertice defert, et
propter aquarum dignitatem quaedam regalia
insignia obtinere videtur</i>. Vennero
dunque i Veneziani con una flotta di quaranta
galee e con un galeone di smisurata
grandezza a bloccare sì strettamente
per mare il porto di quella città, che niuno
ne poteva uscire. Per terra ancora
ne formò l'arcivescovo maganzese l'assedio
con quante milizie tedesche egli
potè raccogliere, e con altre in maggior
numero venute dalla Toscana, Romagna
e Spoleti. Dagli Annali Pisani <span class="fnote">[Annales Pisani.]</span> abbiamo
che quell'assedio durò dal primo giorno
d'aprile dell'anno presente sino alla
metà d'ottobre: cotanto vigorosa fu la
difesa di que' cittadini. Ma, più che gli
eserciti nemici, cominciò col tempo la
fame a far guerra a quel popolo, di maniera
che si ridussero a cibarsi de' più
sordidi alimenti; e felice si riputava chi
poteva avere in tavola carni di cani e
gatti, e cuoio di bestie poco fa uccise.
<span class="pagenum" id="Page_841">[841]</span>
Volea l'arcivescovo a discrezione la città,
per mandarla del pari colla città di Milano
con altre, secondo la barbarie d'allora;
e però mai non volle prestar orecchio
ad accordo alcuno, senza pensare
che sempre ha fatto e sempre farà brutto
vedere un vescovo alla testa di un'armata
per ispargere il sangue cristiano, e
tanto più se privo di clemenza. Non mancava
intanto di confortare alla pazienza
ed animare alla difesa quei cittadini il
legato del greco Augusto, con impiegare
ancora quant'oro ebbe in loro soccorso;
ma in fine era disperato il caso: ma
eccoti un buon vento di Ponente che
rincorò gli assediati, e fece seccar tutte
le speranze degli assedianti. <i>Guglielmo</i>
degli Adelardi, potentissimo e primario
cittadino di Ferrara, unitosi con <i>Aldruda
contessa</i> di Bertinoro, donna di gran
cuore, della nobil famiglia de' Frangipani
di Roma, avea raunato un copiosissimo
esercito di Lombardi e Romagnuoli. Con
questi venne egli nella vicinanza d'Ancona;
e di più non vi volle, perchè nella notte
l'arcivescovo di Magonza levasse il campo,
e precipitosamente si ritirasse. Restò
la città libera, e dipoi abbondantemente
provveduta di viveri. Romoaldo Salernitano <span class="fnote">[Romualdus Salern., in Chron.]</span>,
dopo aver detto che Guglielmo
e la contessa di Bertinoro vennero con
grandi forze in soccorso d'Ancona, scrive
appresso che l'arcivescovo, <i>recepta ab
Anconitanis pecunia, ab obsidione recessit</i>.
Credane il lettore quel che vuole.
Che per altro quell'arcivescovo fosse un
gran cacciatore di danaro, si può facilmente
provare. Gotifredo monaco di san
Pantaleone <span class="fnote">[Godefridus Monachus, in Chron.]</span>, accennando all'anno 1171
le prodezze del suddetto Cristiano arcivescovo
fatte in cinque anni di sua dimora
in queste parti, non seppe quel che
si scriveva, allorchè disse: <i>Anconam civitatem
maritimam, expulsis Graecis, imperatori
<span class="pagenum" id="Page_842">[842]</span>
restituit</i>. Differentemente ne parlano
gli storici italiani, meglio informati
de' nostri affari. Andossene dipoi il glorioso
ferrarese Guglielmo alla corte di
Costantinopoli, dove fu accolto con onori
da principe; e tanti furono i regali di
oro e d'argento a lui fatti dall'imperador
Manuello, che, tornato in Italia, disimpegnò
tosto tutte le sue tenute, sulle quali
avea preso grosse somme di danaro per
far quell'impresa. Largamente ancor esso
Augusto rifece tutti i lor danni a' cittadini
d'Ancona. Di questo famoso assedio
poco si mostrano consapevoli gli scrittori
veneti, quantunque espressa menzione
ne faccia il Dandolo <span class="fnote">[Dandul., in Chron., tom. 12 Rer. Ital.]</span>; ma è da vederne
la descrizione a noi lasciata dal suddetto
Buoncompagno fiorentino, che era
in questi tempi pubblico lettore di belle
lettere in Bologna. Nè si dee tacere che
il suddetto arcivescovo, per attestato di
Romoaldo, prima d'imprendere l'assedio
d'Ancona, <i>ad ducatum spoletinum, et ad
Marchiam veniens, multa castra regionis
illius depopulatus est, et cepit. Assisiam
civitatem et spoletinam suo dominio subdidit</i>.
E scrivendo l'Abbate Urspergense
che in quest'anno nel mese di marzo <i>la
città di Terni fu distrutta</i>, si può immaginare
che questa fosse una delle belle
prodezze di quel barbaro prelato. Questi
gran movimenti di guerra cagion furono
che seguì pace fra Guglielmo II re di Sicilia
e i Genovesi <span class="fnote">[Caffari, Annal. Genuens., lib. 3, tom. 6 Rer.
Italic.]</span>, i quali ancora stabilirono
una buona concordia col <i>marchese
Obizzo</i> Malaspina. Un gran flagello
nell'anno presente si fece sentire alla
città di Padova <span class="fnote">[Catalog. Consul. Patavinor., tom. 8 Rer.
Italic.]</span>. Attaccatosi il fuoco,
o per accidente o per iniquità d'alcuno,
nel dì 4 di marzo, vi bruciò più di due
mila e seicento case.
</p>

<p>
<span class="pagenum" id="Page_843">[843]</span>
</p>

<hr />
</div>

<div class="chapter">
<h2 class="hidden" id="MCLXXV">MCLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Alessandro</span> III papa 17.</td>
  </tr>
  <tr>
    <td><span class="smcap">Federigo</span> I re 24, imper. 21.</td>
  </tr>
</table>

<p>
Rigoroso fu il verno di quest'anno,
e, ciò non ostante, l'intrepido imperador
<i>Federigo</i> non volle muovere un passo di
sotto all'assediata città di Alessandria
contro il parere di tutti i suoi principi <span class="fnote">[Cardin. de Aragon., in Vit. Alexandri III,
P. I, tom. 3 Rer. Ital.]</span>.
Tali e tanti furono i disagi patiti
dalla sua armata in quella situazione, che
per mancanza di foraggi gli perì gran
quantità di cavalli, e si scemò il numero
dei combattenti o per le malattie o per le
diserzioni, non potendo i soldati reggere
alla penuria di tutte le cose necessarie. Non
si rallentava per questo l'ardore d'esso
Augusto, lusingandosi egli di uscirne presto
con riputazione, mercè di un'invenzione
che gli prometteva un felice successo
dell'impresa. Questa era una mina condotta
sì segretamente sotterra verso la città,
che gli Alessandrini non se ne avvidero
giammai. Per questa sperava Federigo di
penetrare all'improvviso nella città. Racconta
Gotifredo monaco <span class="fnote">[Godefr. Monach., in Chron.]</span>, che se cadeva
nelle sue mani alcuno de' nemici, d'ordinario
li faceva impiccare; ma che un
dì ne fece pur una degna di lode. Condottigli
davanti tre prigioni, ordinò tosto
che fossero lor cavati gli occhi. Eseguita
la sentenza sopra i due primi, dimandò
l'imperadore al terzo, che era un giovinetto,
perchè fosse ribello contro l'imperio.
Rispose il giovane: <i>Nulla, signore,
ho fatto contra di voi o dell'imperio; ma
avendo un padrone nella città, ho fedelmente
ubbidito a quanto egli mi ha comandato.
E s'egli vorrà servire a voi contra
de' suoi cittadini, con egual fedeltà a lui
servirò; e quando pur mi vogliate privar
della vista, così cieco ancora servirò, come
potrò, al mio padrone</i>. Da queste parole
ammansato l'imperadore, senza fargli
altro male, gli ordinò di ricondurre
<span class="pagenum" id="Page_844">[844]</span>
in città gli altri due accecati. Venuto il
marzo, cominciava Alessandria a scarseggiar
troppo di viveri: del che avvisati i
collegati, non tardarono più a mettersi
all'ordine, per dar anche battaglia al
campo imperiale. S'unì dunque a Piacenza
un formidabil esercito di <i>Milanesi,
Bresciani, Veronesi, Novaresi, Vercellini,
Trevisani, Padovani, Vicentini, Mantuani,
Bergamaschi, Piacentini, Parmigiani, Reggiani,
Modenesi e Ferraresi</i> <span class="fnote">[Sire Raul, in Histor. tom. 6 Rer. Ital.]</span>, cavalieri
e fanti. Coraggiosamente marciando questa
sì poderosa oste, dopo aver prese e
distrutte le terre di Broni e di San Nazario
de' Pavesi, andò a postarsi nella domenica
delle Palme, giorno 6 di aprile, vicino
a Tortona, dieci miglia lungi dal campo
tedesco. Si trovò allora Federigo tra
due fuochi, ma non si sgomentò, perchè
sperava vicina la caduta di Alessandria:
per ottenere il quale intento (conviene
ben confessarlo) si servì di una frode
non degna di principe onesto, e molto
men di principe cristiano: cioè fece intendere
agli Alessandrini nel giovedì santo,
che concedeva loro tregua per benignità
imperiale fino al lunedì di Pasqua.
Affidato da queste parole quel popolo,
senza credere bisognevole in tempo tale
la moltiplicità delle guardie, dopo le divozioni
andò al riposo. Verso la mezza
notte Federigo, dimentico della fede data,
spinse per la mina sotterranea dugento
dei più bravi e nerboruti suoi soldati; e
figurandosi che questi, sboccando nella
città, darebbono campo a lui d'entrar
per la porta, messa in armi tutta la sua
gente, stette aspettando l'esito dell'affare
poco lungi dalla porta suddetta. Ma appena
dalle sentinelle fu scoperto essere
entrati in città alcuni de' nemici, che gridarono
all'armi; alla qual voce il popolo
uscito dalle case, a guisa di lioni, affrontò
i nemici, e li costrinse a gittarsi giù dai
bastioni, oppure a lasciare ivi la vita. Sopra
quelli che non erano per anche usciti
dalla mina, cadde la terra superiore, e li
soffocò. Poscia in quel bollore di sdegno
<span class="pagenum" id="Page_845">[845]</span>
gli Alessandrini, aperte le porte, assalirono
il campo nemico non senza molta
strage de' Tedeschi. Riuscì a quel popolo
eziandio di attaccar fuoco al castello di
legno dell'imperadore, in cui stava un
buon drappello di soldati, e di bruciar
l'uno e gli altri. Quand'anche volesse
talun dubitare se vera fosse la frode suddetta,
la qual pure vien raccontata dallo
scrittor della vita di papa Alessandro III,
confermata da Romoaldo Salernitano
e da Sire Raul, certo si meritava Federigo
un sì infelice successo, dacchè egli avea
meditato e procurato in giorni sì santi
l'eccidio di un popolo intero seguace di
Cristo. Vedendo egli dunque andare a rovescio
tutte le speranze sue, attaccato il
fuoco alle restanti macchine di guerra,
levò il campo, e venne a fronte dell'esercito
collegato <span class="fnote">[Otto de S. Blasio, in Chron.]</span>, per impedirgli l'unione
cogli Alessandrini; oppure si mise in viaggio
per tornare a Pavia; ma non potendo
passare, si fermò nella villa appellata
Guignella.
</p>

<p>
Già pareva imminente una terribil
giornata campale, quando in vece di battaglia
seguì pace e concordia fra l'imperadore
e i Lombardi. Gli storici tedeschi,
soliti a far nascere allori in tutti i passi
di questo e d'altri Augusti, scrivono <span class="fnote">[Godefridus Monachus, in Chron. Cronographus
Saxo.]</span>
che al comparire dell'esercito cesareo
sorpresi i Lombardi da timor panico,
mandarono tosto a chieder pace a Federigo,
ed ottenutala con aver deposte le
armi, s'andarono a gittar colle spade sul
collo ai di lui piedi. Ma queste son da
credere millanterie. L'autore della vita
di papa Alessandro, e Romoaldo Salernitano,
scrittor gravissimo di questi tempi,
ci assicurano che il timore fu dalla
parte di Federigo; nè è da credere altrimenti,
perchè egli era molto inferiore
di forze ai Lombardi, e i Lombardi sapeano
molto bene contra di chi s'erano
mossi col loro esercito. Ora nel lunedì
di Pasqua, mentre i Lombardi, preparati
<span class="pagenum" id="Page_846">[846]</span>
a menar le mani, erano incerti se dovessero
eglino assalire, oppure aspettar l'assalto <span class="fnote">[Caffari, Annal. Genuens., lib. 3.]</span>,
alcuni religiosi ed uomini savii,
e non sospetti, cominciarono a correre
di qua e di là, per consigliar la pace e
risparmiare il sangue cristiano. Finalmente
acconsentì l'imperadore di rimettere
le controversie, e di stare nell'arbitrio
d'uomini dabbene, purchè restasse
salvo il diritto dell'imperio. E i Lombardi
accettarono il partito, purchè si salvasse
la lor libertà e quella della Chiesa
romana. Gherardo Maurisio <span class="fnote">[Gherard. Maurisius, in Chron.]</span> e Galvano
dalla Fiamma <span class="fnote">[Gualv. Flamma, in Manipul. Flor., cap. 204.]</span> scrivono che Eccelino
primo, avolo del crudele, ed Anselmo da
Doara, padre di Buoso, furono tra i mediatori
di questo accordo. E specialmente
Eccelino <i>sic humiliter verbis et factis supplicavit
eidem imperatori, quod tam sibi
quam dictis Lombardis, et Obitioni marchioni
estensi suam indignationem remisit</i>.
Dovette anche il marchese <i>Obizzo di
Este</i> trovarsi nell'esercito collegato contra
di Federigo. Insomma sottoscritto e
giurato l'accordo con fare il compromesso
in <i>Filippo</i> eletto arcivescovo di
Colonia, in Guglielmo da Pozasca capitano
di Torino, e in un Pavese di San
Nazario per parte di Federigo, e per
parte de' Milanesi in Gherardo da Pesta
milanese, e in Alberto da Gambara bresciano,
e in Gezone veronese: non lasciarono
i Lombardi di comparire con
tutta umiliazione e riverenza davanti all'imperadore,
che gli accolse con molta
benignità, e si ritirò poscia a Pavia colla
moglie e coi figliuoli. E perchè erano ormai
sazii i soldati del re di Boemia dei
tanti patimenti fatti, ottennero licenza di
tornarsene alle loro case: il che sempre
più sforzò l'imperadore a dar orecchio
a trattati di tregua o pace. Non era egli
uomo, se non si fosse veduto in bassa
fortuna e in pericolo, da rimettere sì per
poco la spada nel fodero. Tornando poscia
i Lombardi per Piacenza alle loro
<span class="pagenum" id="Page_847">[847]</span>
città, trovarono per viaggio i Cremonesi
che venivano col loro carroccio all'armata <span class="fnote">[Cardin. de Aragon., in Vita Alexandri III.]</span>.
Non erano saldi nella lega essi
Cremonesi per l'amicizia che passava fra
loro e i Pavesi, e però consigliatamente
tardarono tanto per isperanza d'impedir
la mossa degli altri collegati. Saputo poi
che senza di loro s'era intavolata la concordia,
n'ebbero gran vergogna; e il popolo
di Cremona, mosso per questo da
bestial furore, ed incolpatine i consoli,
andò ad atterrare i loro palagi, e a dare
il sacco a tutti i loro beni, con poscia
crearne dei nuovi. In quest'anno <i>papa
Alessandro</i> diede il primo vescovo alla
città d'Alessandria, cioè <i>Arduino</i> suddiacono
della Chiesa romana, e privò il
vescovo di Pavia della prerogativa del
pallio e della croce per cagione del suo
attaccamento allo scisma.
</p>

<p>
Intanto l'Augusto Federigo, facendo
credere di voler pace anche nella Chiesa
romana, fece sapere a Roma che ne avrebbe
volentieri trattato con <i>Ubaldo
vescovo</i> d'Ostia, <i>Bernardo vescovo</i> di
Porto, e <i>Guglielmo pavese</i> cardinale di
san Pietro in Vincola. Vennero tutti e
tre a Pavia <span class="fnote">[Romualdus Salernit., in Chron.]</span>; fors'anche più a requisizion
de' Lombardi che di Federigo;
loro fu fatto grande onore; molte furono
le conferenze d'essi coi deputati dell'imperadore
e colle città della lega. Ma infine
trovandosi esorbitanti in tutto le
pretensioni di Federigo per quello che
riguardava la libertà tanto della Chiesa
quanto de' Lombardi, si sciolse in fumo
il trattato, e i legati apostolici se ne tornarono
a Roma. Le segrete mire di Federigo
erano di guadagnar tempo, tanto
che calasse in Italia un nuovo esercito,
che s'aspettava di Germania, e non già
di ridursi ad accordo alcuno, in cui si
avessero a moderar le alte sue pretensioni.
Per altro certissimo è che fu fatto
in quest'anno nel dì 16 d'aprile, vicino
a Mombello, il compromesso dell'imperadore
<span class="pagenum" id="Page_848">[848]</span>
e de' Lombardi. Lo strumento
intero, da me tratto dagli antichi registri
della comunità di Modena, si legge
nelle mie Antichità italiane <span class="fnote">[Antiquit. Italic., Dissert. XLVIII.]</span>, ed è di
gran luce a questi avvenimenti. Degno è
d'osservazione che <i>Uberto conte di Savoia</i>
fa la figura di uno dei principali
aderenti e confidenti dell'imperador Federigo;
e però sembra che sieno favole
quelle che ci racconta il Guichenon <span class="fnote">[Guichenon, de la Mais. de Savoie, tom. 1.]</span>
intorno a questi tempi della real casa di
Savoia. Si conferma eziandio ciò che
abbiam detto di sopra di Eccelino primo
e di Anselmo da Doara; perchè da quegli
atti apparisce che amendue erano
<i>rettori di Lombardia</i>, cioè direttori della
lega e società delle città lombarde: dignità
di sommo credito in questi tempi,
e indubitato indizio della lor nobiltà e
saviezza. Vedesi inoltre che la lega abbracciava
<i>le città della Lombardia, Marca
di Verona, Venezia e Romagna</i>, e che
Federigo segretamente se la dovea intendere
coi <i>Cremonesi</i>, benchè collegati
di Milano, perchè in loro è rimessa la
decision de' punti che restassero controversi.
Tralascio il resto di quell'atto, da
cui niun frutto poscia si ricavò.
</p>

<p>
Abbiamo dalle storie di Bologna <span class="fnote">[Chron. Bononiens., tom. 18 Rer. Ital.]</span>
che nel dì 7 di febbraio dell'anno presente
quel gran faccendiere di Cristiano
arcivescovo di Magonza, usato a maneggiar
più l'armi che il pastorale, co' Faentini,
co' Forlivesi condotti dal conte Guido
Guerra, e colle milizie di Rimini e
d'Imola e della Toscana, venne ad assediare
il castello di San Cassano, alla
cui difesa stavano trecento cavalieri dei
migliori di Bologna, che per più di tre
settimane bravamente si sostennero.
Contuttochè i Bolognesi ottenessero un
buon soccorso, cioè da Milano trecento
cavalieri, trecento da Brescia, trecento
da Piacenza, cento da Bergamo, cinquecento
da Cremona, ducento da Reggio,
cento da Modena, trecento da Verona,
<span class="pagenum" id="Page_849">[849]</span>
ducento da Padova, con altri della contessa
Sofia e della città di Ferrara, e
marciassero per liberar quel castello;
tuttavia nulla fecero, perchè i difensori
ormai stanchi, attaccatovi il fuoco ed
usciti, ebbero la fortuna di salvarsi correndo
a Bologna. Il Sigonio diversamente
narra questo fatto. Impadronissi poscia
l'arcivescovo del castello di Medicina,
e fece altri mali al contado bolognese,
e sconfisse la lor gente presso al
castello de' Britti. Mentre dimorava lo
imperador Federigo in Pavia, comandò
che venissero a trovarlo i deputati di
Genova e Pisa con plenipotenza delle
loro città <span class="fnote">[Caffari, Annal. Genuens., lib. 3.]</span>; e venuti che furono, stabilì
fra queste due emule nazioni, la pace,
con assegnare ai Genovesi la metà della
Sardegna (il che rincrebbe forte ai Pisani),
e con ordinare la distruzion di
Viareggio ai Lucchesi. Proibì ai Pisani il
battere moneta ad imitazion del conio
lucchese. Secondo gli Annali di Pisa <span class="fnote">[Annal. Pisani, tom. 6 Rer. Ital. Guillelm.
Tyrius, Hist. Hierosolymit., lib. 21.]</span>,
in quest'anno (se pur non fu nel precedente)
<i>Guglielmo</i> II re di Sicilia, desideroso
di far qualche prodezza contra
de' Saraceni, che ogni dì più faceano
progressi in Oriente colla rovina del regno
gerosolimitano, sul principio di luglio
inviò in Egitto un'armata di cento
cinquanta galee e di ducento cinquanta
legni da trasporto per la cavalleria; se
pure è credibile sì poderosa flotta. Fecero
sbarco vicino ad Alessandria, diedero il
sacco a que' contorni, nè si sa che riportassero
alcun altro vantaggio. Forse
per questo niuna menzione fece di tale
spedizione Romoaldo arcivescovo di Salerno
nella sua Cronica.
</p>

<p>
<span class="pagenum" id="Page_850">[850]</span>
</p>

<hr />
</div>

<div class="chapter">
<h2 class="hidden" id="MCLXXVI">MCLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Alessandro</span> III papa 18.</td>
  </tr>
  <tr>
    <td><span class="smcap">Federigo</span> I re 25, imper. 22.</td>
  </tr>
</table>

<p>
Dacchè le alte pretensioni di <i>Federigo</i>
fecero svanir tutte le speranze di pace,
andò egli infestando gli Alessandrini,
ma senza maggiormente stuzzicare il
vespaio, dissimulando il suo sdegno finchè
arrivassero i soccorsi aspettati dalla
Germania, per ottenere i quali avea nell'anno
precedente spedite lettere a tutti
i principi di quelle contrade. Stavano
all'erta per lo contrario anche i Lombardi,
a' quali non mancavano spie per
sapere ciò che si manipolava oltramonti.
Vedesi parimente nel gennaio di questo
anno il giuramento di chi era direttore
della lega lombarda <span class="fnote">[Antiquit. Ital., Dissert. XLVIII.]</span>. Ora <i>Wichmanno
arcivescovo</i> di Maddeburgo, e <i>Filippo
arcivescovo</i> di Colonia, con tutti que' vescovi
e principi ch'eglino poterono raunare <span class="fnote">[Chronograph. Saxo, apud Leibnitium.]</span>,
dopo Pasqua misero in marcia
l'esercito preparato, per venire in aiuto
dell'Augusto Federigo. Dalla parte dell'Adige
non v'era libero il passo, e però
per montagne alpestri calarono finalmente
verso il lago di Como. Appena
udì Federigo essere quella gente in viaggio,
che non si potè contenere di andar,
ma sconosciuto, a riceverli a Como, ed
anche a Bellinzona. Con questa armata
e colle forze de' Comaschi suoi fedeli,
perchè doveano aver di nuovo aderito
al di lui partito, si mise in marcia per
Cairate alla volta del Ticino, con pensiero
di unirsi coi Pavesi e col marchese
di Monferrato, e ricominciar la festa.
Non dormivano i Milanesi; e premendo
loro che non seguisse l'union di Federigo
coll'esercito pavese, sollecitarono
tutti i lor collegati per uscire in campagna,
ed opporsi al di lui passaggio. Non
erano ancor giunte tutte le milizie che
s'aspettavano, quando s'udì che l'armata
nemica era già pervenuta a Como.
<span class="pagenum" id="Page_851">[851]</span>
Però, senza perdere tempo, le scelte
schiere de' Milanesi, Bresciani, Piacentini,
Lodigiani, Novaresi e Vercellini
mossero col carroccio, e fecero alto fra
Borsano e Busto Arsiccio, ossia fra Legnano
e il Ticino <span class="fnote">[Sire Raul, Hist., tom. 6 Rer. Ital. Cardin.
de Aragon., in Vit. Alexandri III, P. I, tom. 3 Rer.
Italic.]</span>. Mandarono innanzi
settecento cavalli, per riconoscere qual
via tenesse l'esercito tedesco, e questi,
appena fatte tre miglia di viaggio, si videro
venire all'incontro circa trecento
cavalieri tedeschi. Imbracciati gli scudi,
e colle lance in resta tutti spronarono, e
tosto si attaccò battaglia: battaglia memorabile
per tutti i secoli avvenire. Il
giorno, in cui essa seguì, dal Panvinio
vien detto il dì 26 di maggio; dal Sigonio
il dì 30 d'esso mese, correndo la
festa de' santi Sisinnio, Martirio ed Alessandro.
Il padre Pagi pretende che abbia
a prevalere a tutti l'autorità della vita
di papa Alessandro III, dove si legge che
questo fatto d'armi accadde <i>circa finem
mensis junii</i>. Nell'edizion da me fattane
è scorretto in essa vita l'anno <span class="fnote">[Rerum Italic., P. I, tom. 3.]</span>, leggendosi
<i>anno MCLXXV</i>, quando ha da
essere <i>MCLXXVI</i>, come si truova negli
estratti che ne fece il cardinal Baronio.
Tanto poi nell'edizion suddetta, quanto
presso il Baronio è difettoso quel <i>circa
finem junii</i>. E si conosce dal vedere che
si fa incamminato Federigo a Como circa
il fine di giugno, con soggiugnere
appresso che i Milanesi <i>in primo sabbato
mensis junii</i> uscirono in campagna, nè
tardarono a venire alle mani. Ma neppur
sussiste che nel primo sabbato di
giugno succedesse quella campal giornata.
Avvenne essa nell'<i>ultimo sabbato
di maggio</i>, che era in quell'anno il dì 29
di maggio, ossia il dì <i>IV kalendas junii</i>,
correndo veramente allora la festa dei
santi suddetti, che fu posta dal Sigonio,
sedotto da Galvano Fiamma, <i>III kalendas
junii</i>. Sire Raul, autore allora vivente in
<span class="pagenum" id="Page_852">[852]</span>
Milano <span class="fnote">[Sire Raul, Hist., tom. 6 Rer. Ital.]</span>, chiaramente mette la battaglia
suddetta <i>quarto kalendas junii, in
die sabbati</i>. Il continuatore di Caffaro
scrive <span class="fnote">[Caffari, Annal. Genuens., tom. 6 Rer. Ital.]</span> succeduto ciò <i>in hebdomada
Pentecostes</i>. E nel Calendario milanese,
da me dato alla luce, si legge <span class="fnote">[Kalend. Mediolan., P. II, tom. 2 Rer. Ital.,
pag. 1037.]</span>: <i>IV kalendas
junii, sanctorum Sisinnii, Martyrii,
et Alexandri, anno Domini MCLXXVI inter
Legnianum et Ticinum Mediolanenses
expulerunt de campo imperatorem Federicum
cum toto exercitu suo, et infiniti
Teutonici capti sunt ibi, et gladio occisi,
et fere totus populus Cumanorum ibi remansit.</i>
Il suddetto Galvano Fiamma <span class="fnote">[Gualvanus Flamma, in Manipul. Flor.]</span>
anch'egli mette questo fatto nella festa
de' suddetti santi, benchè per errore nel
suo testo sia scritto <i>III kalendas junii</i>.
E però in essa festa il popolo di Milano
annualmente da lì innanzi continuò a
rendere un pubblico ringraziamento alla
misericordia di Dio, di maniera che non
è più da mettere in dubbio questa verità:
cioè nel dì 29 maggio seguì quel famoso
conflitto.
</p>

<p>
Incominciarono dunque la baruffa i
settecento cavalieri milanesi incontratisi
coi trecento tedeschi, quando sopraggiunse
l'imperadore col grosso dell'armata,
al cui arrivo non potendo essi
reggere, presero la fuga. Con questo buon
principio arrivò Federigo dove l'aspettava
col carroccio il nerbo maggiore dell'esercito
collegato, e con tutto vigore
l'assalì. Quivi trovò gran resistenza, e
sulle prime vide steso a terra e stritolato
dai piedi de' cavalli chi portava l'imperial
bandiera. Contuttociò tal fu lo sforzo
de' Tedeschi, che piegarono alcune schiere
di Bresciani, e presa in fine la fuga,
furono inseguite per parecchie miglia.
Ma perchè restava un altro gran corpo
de' più valorosi collegati alla guardia del
carroccio, e parte de' Tedeschi s'era
perduta a dar la caccia ai fuggitivi, non
<span class="pagenum" id="Page_853">[853]</span>
solamente non potè Federigo romperli,
ma restò rotto egli stesso, massimamente
perchè andarono sopravvenendo al
campo de' collegati nuovi rinforzi di gente
che dianzi era in viaggio <span class="fnote">[Romuald. Salernit., in Chron., tom. 9 Rer.
Italic.]</span>. Fece delle
maraviglie di bravura in quel dì Federigo,
e fu anche degli ultimi a ritirarsi; ma
finalmente rovesciato da cavallo, come
potè il meglio si sottrasse al pericolo, e
sparì, lasciando i suoi alla discrezione
de' vincitori. Restarono moltissimi vittima
delle spade de' collegati, o affogati nel
Ticino, moltissimi altri rimasero prigioni;
ma principalmente toccò la mala
ventura alle milizie di Como, che quasi
tutte rimasero tagliate a pezzi, o condotte
in prigionia. Diedesi poscia il sacco al
campo nemico, ed oltre ad una quantità
d'armi, di cavalli, d'arnesi e d'equipaggio,
fu presa la cassa di guerra, che portava
all'imperadore il tesoro raunato in Germania
per sostener la guerra in Italia,
con altri arredi e robe preziose. In una
lettera scritta dai Milanesi a Bologna, e
rapportata da Radolfo di Diceto, si legge <span class="fnote">[Radulph. de Diceto, pag. 591.]</span>:
<i>Interfectorum, submersorum, captivorum
non est numerus. Scutum imperatoris,
vexillum, crucem, et lanceam habemus.
Aurum et argentum multum in clitellis
ejus reperimus, et spolia hostium
accepimus, quorum aestimationem non
credimus a quoquam posse definiri. Captus
est in praelio dux Bertholdus, et nepos imperatoris,
et frater coloniensis archiepiscopi.
Aliorum autem infinitas captivorum
numerum excludit, qui omnes Mediolano
detinentur.</i> Chi non sapesse che i vittoriosi
ingrandiscono sempre il valore e la
fortuna loro, di qua può impararli. E chi
avesse anche da imparare che i vinti sogliono
inorpellar le loro perdite, legga
qui le storie degli scrittori tedeschi <span class="fnote">[Otto de S. Blasio, in Chron. Godefridus
Monachus, in Chron. Chronographus Saxo, apud
Leibnitium.]</span>,
che scrivono aver avuto i collegati ben
cento mila combattenti in quest'azione,
<span class="pagenum" id="Page_854">[854]</span>
quando era di poche migliaia l'armata
imperiale. V'ha licenza di credere che
superiori di forze fossero i collegati, ma
non per questo era sterminato l'esercito
loro, come si può raccogliere da Sire Raul.
Nè Federigo, principe, che come mastro
di guerra sapeva bene il suo conto, ito
sarebbe ad attaccare i Lombardi con poche
migliaia d'armati. Aggiungono finalmente,
che l'imperadore fece una grande
strage di essi Lombardi, e che finalmente
soperchiato dalle lor forze, si aprì colla
spada il passaggio a Pavia. La verità si
è <span class="fnote">[Cardin. de Aragon., in Vita Alexandri III.]</span> che celatamente fuggito Federigo,
fu creduto ucciso in battaglia, e si
cercò diligentemente il di lui cadavero.
Prese tal piede questa credenza, che la
imperadrice restata in Como si vestì da
corruccio; e molti giorni si stette in tale
ambiguità, senza sapersi dove fosse il
fuggitivo imperadore, finchè all'improvviso
egli comparve vivo e sano in Pavia.
Presso il Malvezzi abbiamo <span class="fnote">[Malvec., in Chron. Brixian., tom. 14 Rer.
Italic.]</span> che Federigo
fu fatto prigione dai Bresciani, e
condotto a Brescia, da dove fuggì in abito
di mendico. Questa favola ci vorrebbe
far credere molto poco avveduti i signori
Bresciani.
</p>

<p>
Comparve dunque in Pavia l'imperador
Federigo, ma molto umiliato, riconoscendo
egli finalmente la mano di Dio
sopra di sè, e di meritar anche peggio,
per aver sì lungamente fomentata la disunione
e lo scandalo nella Chiesa di Dio,
e per tante sue crudeltà, prepotenze ed
altri suoi peccati. Pertanto ammaestrato
dalle disgrazie, e forse più per trovarsi
sprovveduto di danaro e di gente, e consigliato
da varii suoi principi, cominciò
una volta a concepir daddovero pensieri
di pace. Però non tardò molto a spedire
con plenipotenza <i>Cristiano</i> eletto arcivescovo
di Magonza, <i>Guglielmo</i> eletto arcivescovo
di Maddeburgo, e Pietro eletto
vescovo di Vormazia, per farne l'apertura
a papa <i>Alessandro III</i>, che si trovava
<span class="pagenum" id="Page_855">[855]</span>
in Anagni. Ammessi all'udienza, esposero
il desiderio di Federigo, ed ebbero per
risposta che il papa era prontissimo alla
concordia, purchè in essa avessero luogo
anche il re di Sicilia, i Lombardi e l'imperador
di Costantinopoli: al che acconsentirono
gli ambasciatori. Per quindici
dì si tennero segrete conferenze, e restò
smaltita la controversia spettante alla
Chiesa romana, siccome si può vedere
dallo strumento pubblicato dal padre
Pagi <span class="fnote">[Pagius, in Crit. Baron., ad hunc annum.
Sigonius, de Regno Ital., lib. 14.]</span>. Ma per quel che riguardava la
lite coi Lombardi, niuna determinazione
si potè prendere, e solamente si giudicò
bene che il papa in persona venisse verso
la Lombardia, per dar più facilità e calore
all'aggiustamento. Presentito questo negoziato
di pace dai Cremonesi, si credettero
eglino o sul fine di questo, o sul
principio del seguente anno, di vantaggiare
i loro interessi con darsi di buona
ora all'imperadore; e però si aggiustarono
con lui senza il consenso dei collegati e
contro del giuramento. Antonio Campi <span class="fnote">[Antonio Campi, Cremon. fedel.]</span>
ne rapporta lo strumento dato nell'anno
presente. Altrettanto fecero dipoi i Tortonesi:
passi tutti sommamente detestati
dal papa e dagli altri collegati, che li chiamarono
traditori, vili ed infami. Per quanto
s'ha dall'Anonimo Casinense <span class="fnote">[Anonymus Casinens., in Chron.]</span> e dalla
Cronica di Fossanuova <span class="fnote">[Johann. de Ceccano, Chron. Fossaenovae.]</span>, <i>Cristiano arcivescovo</i>
di Magonza sul principio di marzo
dell'anno presente assediò il castello di
Celle ai confini della Puglia. <i>Ruggieri conte</i>
di Andria e il conte Roberto, messo insieme
un copioso esercito, andarono per
isloggiarlo di là. V'ha chi scrive, che venuti
a battaglia coll'armata imperiale, ne
riportarono vittoria. Tutto il contrario
sembra a me di leggere nella Cronica di
Fossanuova, dove son queste parole:
<i>Comites regni Siciliae cum ingenti exercitu
insurrexerunt in eum; et gens quidem
<span class="pagenum" id="Page_856">[856]</span>
Alemannorum fuit super eos; et
plerosque cepit; atque in fugam verterunt
VI idus martii.</i> Altro non si sa di una
tale impresa che questo poco. L'anno
poi fu questo in cui <i>Guglielmo II</i> re di
Sicilia determinò di ammogliarsi <span class="fnote">[Romualdus Salernit., in Chron.]</span>, e a
tal fine spedì col titolo di legati in Inghilterra
<i>Elia vescovo</i> eletto di Troia, ed <i>Arnolfo
vescovo</i> di Capaccio, a chiedere
<i>Giovanna</i> figliuola del re <i>Arrigo II</i> in sua
moglie <span class="fnote">[Radulphus de Diceto, pag. 594.]</span>. Conchiuso il parentado per
interposizion di papa Alessandro, fu da
una squadra di navi inglesi condotta questa
principessa sino all'isola di Sant'Egidio
in Linguadoca. Colà vennero a levarla <i>Alfano
arcivescovo</i> di Capoa, <i>Riccardo vescovo</i>
di Siracusa e <i>Roberto conte</i> di Caserta
con venticinque galee, e la condussero a
Napoli, dove per non poter più essa soffrir
gl'incomodi del mare, sbarcò, e celebrò
la festa del santo Natale. Continuato
poscia il viaggio per Salerno e Calabria,
arrivò in fine felicemente a Palermo, e
quivi con gran solennità fu sposata e
poi coronata nel dì 13 dell'anno seguente.
Nel dì 18 d'aprile di quest'anno
<i>Galdino arcivescovo</i> di Milano <span class="fnote">[Acta Sanct. Bolland., ad diem 18 april.]</span>, appena
fatta sul pulpito della metropolitana una
fervorosa predica contra degli eretici
Catari che aveano cominciato ad infettare
la città di Milano, colpito da un accidente
mortale, rendè l'anima a Dio, e fu poi
annoverato fra i santi. Erano i Catari una
specie di Manichei, che venuti dalla Bulgaria,
a poco a poco s'introdussero in
Lombardia, in Francia e in Germania.
Nella storia ecclesiastica sotto varii nomi,
secondo la diversità de' paesi dove si
annidarono, veggonsi nominati. Qui in
Italia per lo più venivano chiamati <i>paterini</i>,
e durò gran tempo questa peste,
senza poterla sradicare. Ne ho parlato
ancor io nelle Antichità italiane <span class="fnote">[Antiquit. Ital., Dissert. LX.]</span>.
</p>

<p>
<span class="pagenum" id="Page_857">[857]</span>
</p>

<hr />
</div>

<div class="chapter">
<h2 class="hidden" id="MCLXXVII">MCLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Alessandro III</span> papa 19.</td>
  </tr>
  <tr>
    <td><span class="smcap">Federigo I</span> re 26, imper. 23.</td>
  </tr>
</table>

<p>
Felicissimo fu il presente anno, perchè
in esso ebbe fine una volta il deplorabile
scisma della Chiesa di Dio, e cominciò
la pace a rifiorire in Italia. Erano
già state con articoli segreti composte le
differenze che passavano fra la Chiesa
romana e <i>Federigo imperadore</i>, e restavano
tuttavia pendenti quelle de' Lombardi.
Per agevolar l'aggiustamento ancora di
queste, il <i>pontefice Alessandro</i>, siccome
era il concerto, avea da venire a Ravenna
o a Bologna <span class="fnote">[Cardin. de Aragon., in Vita Alexandri III.]</span>. Prima di muoversi da
Anagni, per maggior cautela, volle che
lo stesso Federigo autenticasse col giuramento
la sicurezza della sua persona, a
lui promessa dai plenipotenziarii. Però
spedì apposta il vescovo d'Ostia e il cardinale
di san Giorgio, i quali dalla Toscana
venuti in Lombardia, trovarono Federigo
ne' contorni di Modena, e furono
accolti onorevolmente e con buon volto.
Fece egli confermare col giuramento a
nome suo da Corrado figliuolo del marchese
di Monferrato il passaporto accordato
al pontefice; e lo stesso giuramento
prestarono tutti i principi della sua corte.
Informato di ciò papa Alessandro III,
dopo avere spediti innanzi sei cardinali,
che trovarono l'imperadore a Ravenna,
s'inviò egli a Benevento, dove dimorò
dalla festa del santo Natale sino all'Epifania.
Di là per Troia e Siponto passò al
Vasto, dove trovò sette galee ben guernite
d'armi e di viveri, che il re di Sicilia
gli aveva allestite, con ordine a <i>Romoaldo <span class="fnote">[Romualdus Salern., in Chron., tom. 7 Rer.
Italic.]</span>
arcivescovo</i> di Salerno (lo stesso
che scrisse la storia di questi fatti) e
a <i>Ruggieri conte</i> d'Andria, gran contestabile
e giustiziere della Puglia, di accompagnare
la Santità sua, e di accudire
agl'interessi del suo regno. Perchè il
<span class="pagenum" id="Page_858">[858]</span>
mare fu lungamente in collera, non potè
il pontefice imbarcarsi se non il primo dì
di quaresima, cioè a dì 9 di marzo. Undici
poi furono le galee che il servirono
nel viaggio; e con queste e con cinque
cardinali nella prima domenica di quaresima
arrivò a Zara, e nel dì 20, oppure
nel dì 24 d'esso mese felicemente giunto
a Venezia, prese riposo nel monistero di
san Nicolò al Lido. Nel dì seguente <i>Sebastiano
Ziani</i> doge co' patriarchi d'Aquileia
e di Grado, coi lor vescovi suffraganei
ed immenso popolo, andò a levarlo
e il condusse a san Marco, e di là al palazzo
del patriarca. Dimorava intanto
Federigo Augusto in Cesena, ed udito
l'arrivo del papa a Venezia, inviò colà
l'arcivescovo di Maddeburgo, il vescovo
eletto di Vormazia e il suo protonotaio,
a pregarlo di far mutare il luogo del congresso,
che già era destinato in Bologna,
perchè non si attentava d'inviare a Bologna
<i>Cristiano arcivescovo</i> di Magonza
suo cancelliere, persona troppo odiata
da' Bolognesi, per li danni loro inferiti
dal medesimo poco dianzi. Nulla volle
conchiudere il saggio pontefice senza il
parere e consenso de' collegati; e però
scrisse, acciocchè spedissero i lor deputati
a Ferrara, dove egli si troverebbe
nella domenica di Passione. In Ferrara
dunque, dove al determinato giorno
comparve con undici galee il santo
padre, vennero a rendergli ossequio <i>Algisio</i>
novello arcivescovo di Milano, e l'arcivescovo
di Ravenna coi lor suffraganei,
e i consoli delle città lombarde, e gran
copia di abbati e di nobili. Disputossi
per molti giorni del luogo del congresso,
insistendo i Lombardi per Bologna, e i
ministri dell'imperadore per Venezia.
Prevalse l'ultimo partito, in maniera che
il papa col suo seguito imbarcatosi nel
dì 9 di maggio, se ne tornò a Venezia,
dove ancora si trasferirono i deputati
dell'imperadore, e insieme quei delle
città della lega, cioè i vescovi di Torino,
Bergamo, Como ed Asti, ed altri dell'ordine
secolare, e si diede principio alle
<span class="pagenum" id="Page_859">[859]</span>
conferenze. Empierei quivi di gran carta
se volessi minutamente descrivere le pretensioni
delle parti e i maneggi di quel
trattato. Chi più diffuso ne desidera il
racconto, dee consultare la Cronica di
Romoaldo Salernitano, e gli atti da me
pubblicati nelle Antichità italiane <span class="fnote">[Antiquit. Ital., Dissert. XLVIII.]</span>,
siccome ancora i prodotti dal Sigonio <span class="fnote">[Sigonius, de Regno Ital.]</span>,
avvertendo nulladimeno che esso Sigonio
li riferisce all'anno precedente, quando
è fuor di dubbio che appartengono al
presente.
</p>

<p>
Dirò in poche parole, avere preteso
l'imperadore che i Lombardi eseguissero
quanto era stato decretato nella dieta di
Roncaglia nell'anno 1158 col consiglio
dei dottori bolognesi intorno alla cession
delle regalie, oppure che rimettessero le
cose nello stato in cui erano, allorchè il
vecchio Arrigo, cioè il quarto fra i re e
il terzo fra gl'imperadori, venne in Italia.
Poca cognizion di storia convien dire
che avesse Gerardo Pesta deputato dei
Milanesi, allorchè, per attestato di Romoaldo
Salernitano, rispose che Arrigo
il vecchio fu un tiranno, e ch'egli fece
prigione papa Pasquale (quando ciò accadde
sotto Arrigo quinto), nè alcuno
vivea che si ricordasse degli atti e statuti
d'esso Arrigo seniore. E però che essi
erano pronti a rendere a Federigo quei
doveri, <i>quae antecessores nostri juniori
Henrico, Conrado, et Lothario, et ei usque
ad haec tempora reddiderunt</i>; e che fossero
salve le consuetudini delle città colle lor
libertà. Questa, a mio credere, cominciò
fin sotto Arrigo seniore; nè vivea allora
alcuno che si ricordasse del suo principio,
laonde, <i>ab immemorabili</i> erano esse
città in possesso dei diritti di eleggersi i
lor ministri, e delle regalie. Apparisce
poi dagli atti da me prodotti che le città
e i luoghi del partito imperiale erano in
questi tempi <i>Cremona, Pavia, Genova,
Tortona, Asti, Alba, Acqui, Torino, Ivrea,
Ventimiglia, Savona, Albenga, Casale di
Sant'Evasio, Montevio, Castello Bolognese,
<span class="pagenum" id="Page_860">[860]</span>
Imola, Faenza, Ravenna, Forlì, Forlimpopoli,
Cesena, Rimini, Castrocaro, il marchese
di Monferrato, i conti di Biandrate,
i marchesi del Guasto e del Bosco, e i
conti di Lomello</i>. All'incontro nella lega
di Lombardia erano <i>Venezia, Trivigi,
Padova, Vicenza, Verona, Brescia, Ferrara,
Mantova, Bergamo, Lodi, Milano, Como</i>
(benchè da noi poco fa veduto aderente
di Federigo), <i>Novara, Vercelli, Alessandria,
Carsino e Belmonte, Piacenza,
Bobbio, Obizzo Malaspina marchese, Parma,
Reggio, Modena, Bologna, Doccia,
San Cassano ed altri luoghi</i> e persone
dell'esarcato e della Lombardia. Le
dispute andarono in lungo, e niuna conclusione
potè avere il negoziato, non volendo
cedere l'una delle parti all'altra.
Allora fu che papa Alessandro propose
una tregua: il che riferito all'Augusto
Federigo, andò nelle smanie. Ciò non
ostante, segretamente fece intendere al
papa, che si contenterebbe di accordare
ai Lombardi una tregua di sei anni, e di
quindici al re di Sicilia, purchè il papa
permettesse ch'egli per quindici anni godesse
le rendite de' beni della famosa
contessa Matilda, che erano in sua mano,
dopo i quali ne dimetterebbe il possesso
alla Chiesa romana. Contentossene il papa,
e in questa maniera si stabilì la concordia.
Lagnaronsi dipoi non poco i Lombardi
del papa <span class="fnote">[Sire Raul, Hist., tom. 6 Rer. Ital.]</span>, perch'egli avesse acconci
i fatti propri, con lasciar essi tuttavia
in ballo, quando eglino aveano tutto
il peso della guerra con tanto loro
dispendio di gente e di roba, per ridur
pure Federigo a far pace colla Chiesa.
Ma il più ordinario fin delle leghe
suol esser questo. Cercano prima i potenti
il maggior loro vantaggio, e tocca
dipoi ai minori l'accomodarsi al volere
degli altri, e ringraziar Dio se non anche
restano abbandonati. Non erano ancora
bene smaltiti tutti questi punti,
quando l'Augusto Federigo venne a
Chioggia. Suscitossi allora una gran commozione
fra la plebe di Venezia, mostrandosi
<span class="pagenum" id="Page_861">[861]</span>
essa risoluta di andare a condurlo
tosto in città: il che fu quasi cagione
che il papa e i ministri del re di
Sicilia si ritirassero da Venezia; e già ne
erano partiti alla volta di Trevigi i deputati
de' Lombardi. Ma il doge, uomo savissimo,
trovò riparo a questo disordine,
e diede tempo che fosse giurata la pace,
e concertato l'abboccamento da farsi in
Venezia <span class="fnote">[Romuald. Salern., in Chron., tom. 7 Rer.
Ital. Cardinal. de Aragon., in Vita Alexandri III,
P. I, tom. 3 Rer. Ital.]</span>. Nel giorno adunque 24 di
luglio, giorno di domenica, saputosi che
Federigo imperadore veniva a Venezia,
il papa di buon'ora con gran solennità
si trasferì a san Marco, e mandò ad incontrarlo
i vescovi d'Ostia, di Porto e
di Palestrina, con altri cardinali, che gli
diedero l'assoluzion della scomunica; e
allora <i>Cristiano arcivescovo</i> di Magonza
con gli altri prelati abiurarono Ottaviano,
Guido da Crema e Giovanni da Struma
antipapi. Andò il doge con gran corteggio
di bucentori e barche a levar l'imperadore
da san Niccolò del Lido, e processionalmente
poi col patriarca di Grado
e clero il condusse fin davanti alla basilica
di san Marco, dove il papa in abito
pontificale con tutti i cardinali, col patriarca
d'Aquileia, e molti arcivescovi e
vescovi lo stava aspettando. Allora Federigo
alla vista del vero vicario di Cristo,
venerando in lui Dio, lasciata da
parte la dignità imperiale, e gittato via il
manto, con tutto il corpo si prostese ai
piedi del sommo pontefice, e glieli baciò.
Non potè contener le lagrime per la gioia
il buon papa Alessandro, e sollevatolo
con tutta benignità, gli diede il bacio di
pace e la benedizione. Allora fu intonato
ad alta voce il <i>Te Deum</i>: e Federigo,
<i>apprehensa pontificis dextera</i>, il condusse
fino al coro della basilica di san Marco,
dove ricevette la benedizione pontificia,
e di là passò ad alloggiare nel ducal palagio.
Nel giorno seguente, festa di san
Jacopo apostolo cantò il papa solenne
messa, e predicò al popolo in san Marco.
<span class="pagenum" id="Page_862">[862]</span>
Federigo gli baciò i piedi, fece l'oblazione,
e dopo la messa gli tenne la staffa;
presa anche la briglia del cavallo pontificio,
era in procinto di addestrarlo, se il
papa affettuosamente non l'avesse licenziato.
Seguirono poi visite, conviti e colloqui,
e nel dì primo d'agosto fu solennemente
ratificata la pace e tregua, e poscia
assoluti gli scismatici. E nella vigilia
dell'Assunzion della Vergine tenne il papa
un concilio in san Marco, dove scomunicò
chiunque rompesse la pace e tregua suddetta.
Fece dipoi istanza a Federigo per la
restituzion dei beni della Chiesa romana:
al che si mostrò pronto l'imperadore, ma
con salvare per sè le terre della contessa
Matilda e il contado di Bertinoro, che
poco fa era vacato per la morte di quel
conte accaduta in Venezia, pretendendo
quegli Stati, come cosa dell'imperio, ed
esibendo di rimetterne la cognizione a
tre arbitri per parte. Ne restò amareggiato
non poco papa Alessandro, e tanto
più perchè il suddetto conte di Bertinoro
ne avea fatta una donazione alla Chiesa
romana; ma per non disturbare la pace
fatta, consentì ai di lui voleri.
</p>

<p>
Con questo glorioso fine terminò lo
scisma della Chiesa; al che specialmente
dopo la mano di Dio contribuì assaissimo
la prudenza e pazienza del buon papa
Alessandro, che sempre si guardò dallo
inasprir gli animi coi rigori, e colse in
fine il frutto della sua mansuetudine. Il
buon esito ancora di sì grande affare è
dovuto all'inclita repubblica di Venezia,
ne' cui rettori da tanti secoli passa come
per eredità la prudenza e saviezza, essendosi
mirabilmente adoperati que' nobili,
e sopra gli altri il loro doge Ziani, affinchè
si eseguisse la tanto sospirata riunione,
con aggiungersi ancora questa alle
tante glorie della città di Venezia. Alla
verità delle cose fin qui narrate fecero
poscia i tempi susseguenti varie frange
con dire: che Federigo andò nell'anno
1176 coll'esercito suo ad Anagni, perseguitando
papa Alessandro, il quale travestito
se ne fuggì a Venezia, dove fu riconosciuto
<span class="pagenum" id="Page_863">[863]</span>
ed onorato: che esso Federigo
passò fino a Taranto in cerca del
papa: che una flotta di settantacinque
galee da lui messa in ordine fu disfatta
da' Veneziani, con restarvi prigione Ottone
figliuolo di esso Augusto: che quando
Federigo fu a' piedi del papa, mettendogli
Alessandro il piè sulla gola, prorompesse
in queste parole: <i>Super aspidem
et basiliscum ambulabis,</i> ec., e Federigo
rispondesse: <i>Non tibi, sed Petro</i>. Ed è ben
vecchio questo racconto. Andrea Dandolo
circa l'anno 1340 <span class="fnote">[Dandul., in Chron., tom. 12 Rer. Ital.]</span> cita le storie di
Venezia (se pur quella non è una giunta
fatta a quel savio scrittore) e una leggenda
di fra Pietro da Chioggia. Fra Galvano
Fiamma <span class="fnote">[Gualvanus Flamm., in Manipul. Flor.]</span>, contemporaneo del
Dandolo, ne parlò anch'egli, di modo che
divenne famosa questa relazione nelle
storie de' susseguenti storici. E perciocchè
il Sigonio e il cardinal Baronio dichiararono
sì fatti racconti favole e solenni
imposture; e lo stesso Sabellico
prima d'essi avea assai fatto conoscere
di tenerli per tali: don Fortunato Olmo
monaco benedettino nell'anno 1629 con
libro apposta si studiò di giustificarli con
dar fuori un pezzo di storia di Obone
Ravennate ed altre cronichette, e con addurre
varie ragioni. Ma si tratta qui di
favole patenti, e sarebbe un perdere il
tempo in volerle confutare. Gli autori
contemporanei s'hanno da attendere, e
qui gli abbiamo, e gravissimi, in guisa
tale che niuna fede merita la troppo diversa
o contraria narrativa degli scrittorelli
lontani da que' tempi. Che non
si disse del duro trattamento fatto a
Canossa da Gregorio VII al re Arrigo
IV? Altrettanto e più sarebbe detto di
papa Alessandro III con Federigo I, se
fondamento avesse avuto tal diceria. Ma
Alessandro fu pontefice moderatissimo,
e però, secondo l'attestato del Cronografo
Sassone <span class="fnote">[Chronograph. Saxo apud Leibnitium.]</span>, Federigo dai cardinali
<span class="pagenum" id="Page_864">[864]</span>
<i>honestissime</i>, e dal papa <i>in osculo
pacis suscipitur</i>. Per essere gloriosa la
città e repubblica di Venezia, non v'ha
bisogno di favole, bastando la verità per
onor suo, essendo essa stata il teatro di
sì memorabil pace, a cui con tanta prudenza,
e con ispese e regali sommamente
contribuì quel doge con altri nobili. Curioso
è bensì un catalogo di tutti i vescovi,
principi, abbati e signori che intervennero
a quella gran funzione di Venezia
colla nota della famiglia di cadauno,
pubblicato dal suddetto Fortunato Olmo.
Fra gli altri si veggono annoverati <i>Alberto
ed Obizzo marchesi da Este con uomini
cento ottanta</i>, cioè con accompagnamento
superiore a quello della maggior parte
degli altri principi che colà concorsero.
E questi poi si truovano con altri principi
registrati in varii diplomi dell'Augusto
Federigo dati in Venezia nell'anno stesso,
siccome ho io altrove dimostrato <span class="fnote">[Antichità Estensi, P. I, cap. 35. Antiquit.
Ital., Dissert. XIX.]</span>.
Si partì poscia da Venezia Federigo, dopo
aver baciati i piedi al sommo pontefice,
e dato il bacio di pace a tutti i cardinali,
e andossene a Ravenna, e di là a Cesena.
Papa Alessandro anch'egli circa la metà
di ottobre con quattro galee ottenute dai
Veneziani, perchè già s'erano partiti i
legati del re di Sicilia colle lor galee, si
imbarcò, e giunse nel dì 29 d'esso mese
a Siponto e presa la strada di Troia, Benevento
e San Germano, con felicità e sanità
arrivò ad Anagni verso la metà di
dicembre; se non che in Benevento finì
i suoi giorni <i>Ugo</i> da Bologna cardinale,
in Aversa <i>Guglielmo</i> da Pavia vescovo
di Porto, e <i>Manfredi</i> vescovo di Palestrina
in Anagni. Per attestato di Sire Raul,
nel settembre di quest'anno un orribil
diluvio, tale che di un simile non v'era
memoria, si provò nelle parti del lago
Maggiore, il qual crebbe sino all'altezza
di dieciotto braccia (se pure, come io vo
credendo, non è scorretto quel testo), e
coprì le case di Lesa, con restare allagati
<span class="pagenum" id="Page_865">[865]</span>
dal fiume Ticino tutti i contorni, di maniera
che dalla Scrivia s'andava sino a
Piacenza in barca.
</p>

<hr />
</div>

<div class="chapter">
<h2 class="hidden" id="MCLXXVIII">MCLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXVIII</span>. Indiz. <span class="smcap lowercase">XI</span>.</td>
  </tr>
  <tr>
    <td><span class="smcap">Alessandro III</span> papa 20.</td>
  </tr>
  <tr>
    <td><span class="smcap">Federigo I</span> re 27, imper. 24.</td>
  </tr>
</table>

<p>
Incredibil fu l'allegrezza di tutta la
Chiesa di Dio per la pace stabilita in Venezia
fra il papa e l'imperadore. I Romani
ne fecero anch'eglino festa <span class="fnote">[Cardin. de Aragon., in Vit. Alexandri III,
P. I, tom. 3 Rer. Italic.]</span>; e
considerando il grave danno che loro
era venuto tanto nello spirituale che nel
temporale per le passate discordie, e per
la lontananza del vero pontefice, cominciarono
seriamente a trattare di richiamar
<i>papa Alessandro</i> in Roma. Gli spedirono a
questo fine un'ambasceria di sette nobili,
pregandolo di ritornare alla sua città.
Prima di farlo, volle il saggio pontefice
che si acconciassero le differenze passate,
e deputò <i>Arrigo vescovo</i> d'Ostia, che
con due altri cardinali ne trattasse coi
senatori; ed egli intanto venne a Tuscolo
per essere più vicino ai bisogni del
negoziato. Dopo lunghi dibattimenti restò
conchiuso che sussisterebbe il senato,
ma con obbligazione di giurar fedeltà ed
omaggio al papa, e di restituirgli la chiesa
di san Pietro e tutte le regalie occupate.
Nel giorno adunque 12 di marzo, festa di
san Gregorio, con trionfale accoglimento
del popolo entrò in Roma, e dopo aver
visitata la basilica lateranense, andò a
riposarsi nel contiguo palazzo; e celebrò
dipoi la santa Pasqua con gran solennità.
Nel mese d'agosto passò a villeggiare in
Tuscolo, ossia Tuscolano <span class="fnote">[Romualdus Salernit., in Chron., tom. 7
Rer. Italic.]</span>. Quivi fu
che nel dì 29 d'esso mese ebbe la consolazione
di veder a' suoi piedi Giovanni
abbate di Struma, già antipapa sotto nome
di Callisto III. Costui dacchè intese
riconciliato l'Augusto Federigo col pontefice,
si ritirò a Viterbo, ostinato come
<span class="pagenum" id="Page_866">[866]</span>
prima nel suo proposito. Avvertitone
l'imperadore, gli ordinò di ubbidire e
di sottomettersi: altrimente l'avrebbe
messo al bando dell'imperio. Spaventato
da questo tuono, lasciò Viterbo, e si rifugiò
in Monte Albano, ricevuto ivi molto
cortesemente da Giovanni signore di quel
castello, per isperanza di ricavarne molto
oro da papa Alessandro. Ma ciò inteso
da <i>Cristiano arcivescovo</i> di Magonza, volò
ad assediar Monte Albano, con dare il
guasto alle viti e alle biade di quel distretto.
Lasciata poi quivi gente sufficiente
per tenere ristretto quel luogo, andò a
prendere il possesso di Viterbo a nome
del papa, e trovò il popolo ubbidiente,
ma non già i nobili, che, fomentati da
<i>Corrado</i> figliuolo del marchese di Monferrato,
si opposero coll'armi all'arcivescovo
e al popolo; e perchè non poteano
resistere alla plebe, implorarono l'aiuto
de' senatori e del popolo romano. Nè
mancarono questi, siccome gente ben
presto dimentica de' suoi giuramenti, di
accorrere in aiuto de' nobili; ed era per
seguirne grande spargimento di sangue,
se il saggio papa non avesse ordinato
all'arcivescovo e al popolo di schivar la
battaglia. Ma conoscendo l'antipapa Callisto
la rovina de' proprii affari, finalmente
tutto umiliato andò nel dì 29 di
agosto a buttarsi a' piedi di papa Alessandro
in Tuscolo, col confessare il suo
peccato e chiedere misericordia. <i>Quem
Alexander papa, ut erat pius et humilis,
non objurgavit et reprehendit, sed secundum
sibi innatam mansuetudinem benigne
recepit</i>: sono parole di Romoaldo Salernitano,
che poscia soggiugne: <i>Alexander
papa eum, et in curia et in mensa sua
honorifice habuit</i>. Abbiamo inoltre <span class="fnote">[Anonymus Casinensis, tom. 4 Rer. Italic.]</span> che
il papa <i>eum postea rectorem Beneventi
constituit</i>. Basta ciò a far conoscere qual
credenza meriti chi inventò l'accoglimento
indecente di Federigo Augusto in
Venezia. Se il buon papa così amorevolmente
trattò costui, che non avrà poi
fatto ad un imperadore, e imperadore
<span class="pagenum" id="Page_867">[867]</span>
qual fu Federigo, ed essendo mediatrice
la saviezza veneta, a cui stava a cuore
anche l'onor d'esso Augusto? E ben
pareva a tutti con ciò estinto affatto lo
scisma, quando venne in pensiero ad alcuni
disperati scismatici delle parti di
Roma di far nascere un altro fantoccio
col nome di papa. Ecco le parole di Giovanni
da Ceccano <span class="fnote">[Johan. de Ceccano, in Chron. Fossaenovae.]</span>: <i>Tertio kalendas
octobris quidam de secta schismatica inito
concilio Landum Sitinum elegerunt in papam
Innocentium III, qui ab eisdem est
consecratus</i>. Nella Cronica Acquicintina <span class="fnote">[Apud Pagium, in Crit. Baron., ad hunc an.]</span>
è scritto che costui era <i>de progenie illorum,
quos Frangipanes Romani vocant</i>:
il che difficilmente si può credere di quella
così nobile e cattolica famiglia; e che
un fratello di Ottaviano già antipapa gli
diede ricovero in una sua fortezza in
vicinanza di Roma.
</p>

<p>
Vegnendo ora all'imperador Federigo,
appena egli fu giunto nell'anno addietro
a Cesena, che si accostò alla terra di Bertinoro <span class="fnote">[Cardin. de Aragon., in Vita Alexandri III.]</span>,
e ai due cardinali, che erano
stati già mandati dal papa a prenderne il
possesso, fece istanza di prenderlo ed
averlo egli, pretendendolo, a mio credere,
come dipendenza della Romagna, di cui
allora gl'imperadori erano padroni, senza
che se ne udissero lamenti o proteste
dei papi; ed anche perchè, secondo la
legge da lui pubblicata in Roncaglia, non
si potevano senza licenza sua lasciar feudi
alle chiese. Risposero essi con tutta mansuetudine
di non poter farlo senza ordine
del papa. Altro non vi volle perchè
Federigo intimasse immantinente la guerra,
e, raunato l'esercito, si portasse sotto
quel castello. Non vollero mettersi in
difesa i due cardinali, e massimamente
perchè v'erano dentro le fazioni de' Bulgari
e de' Mainardi, l'una delle quali teneva
per l'imperadore. Sicchè quell'inespugnabil
castello (oggidì città episcopale)
senza sfoderar la spada venne alle mani
di Federigo; e benchè il papa gliene facesse
<span class="pagenum" id="Page_868">[868]</span>
delle doglianze con ammonizioni
paterne, nulla si mosse egli dal proponimento
suo. Non si sa per altro intendere
come tanto l'imperadore che il papa pretendessero
sopra Bertinoro, quando esso
era della Chiesa di Ravenna, ed io ne ho
rapportata l'investitura <span class="fnote">[Antiquit. Ital., Dissert. XI, pag. 633.]</span>, data nell'anno
1130 da <i>Gualtieri arcivescovo a Cavalcaconte
conte</i>, i cui antecessori similmente
ne erano stati investiti da essa
Chiesa di Ravenna. Passò dipoi esso Augusto
a Spoleti, e di là in Toscana. Truovasi
negli Annali de' Genovesi <span class="fnote">[Caffari, Annal. Genuens., lib. 3.]</span> che
nel gennaio di quest'anno egli arrivò a
Genova, dove era anche pervenuta nel
dì innanzi l'Augusta sua consorte <i>Beatrice</i>,
e nel dì seguente comparve il giovinetto
re <i>Arrigo</i> lor primogenito. Dopo
essersi fermati alquanti giorni in quella
città, sontuosamente regalati, se n'andarono.
Galvano Fiamma scrive <span class="fnote">[Gualv. Flamma, in Manipul. Flor.]</span> ch'egli
venne a Milano; ma questo autore non
è tale da poter noi riposare sulla sua parola
ne' tempi lontani da lui. Ora, giacchè
la tregua co' Lombardi non permetteva
a Federigo di continuar il suo mestiere,
che era quel della guerra <span class="fnote">[Otto de S. Blasio, in Chron.]</span>, determinò
di passare in Borgogna. Nè fidandosi
degl'Italiani <span class="fnote">[Godefridus Monachus, in Chron.]</span>, ordinò a <i>Bertoldo
duca</i> di Zeringhen di venir di qua
dalle Alpi con un buon corpo di truppe
per iscortarlo. Passò dunque pel Monsenisio
in Borgogna, e stando in Arles si
fece coronare re di quelle contrade. Bernardo
di Guidone <span class="fnote">[Bernard. Guidonis, in Vit. Alexandri III.]</span> mette questa coronazione
nel dì <i>III nonas augusti</i>. Tenne
poscia il parlamento di quel regno in
Besanzone nella festa dell'Assunzion
della Vergine. Era egli forte in collera
contra di <i>Arrigo il Leone</i> duca di Baviera
e Sassonia (ne dirò le cagioni fra
poco): e però sotto mano fece che <i>Filippo
arcivescovo</i> di Colonia cominciasse a
muovergli guerra. Giunto che fu Federigo
<span class="pagenum" id="Page_869">[869]</span>
a Spira, andò il duca a rendergli i
suoi rispetti, e a dolersi degli attentati
dell'arcivescovo <span class="fnote">[Arnold. Lubec., Chron. Slav., cap. 24 aut 29.]</span>; ma benchè Federigo
dissimulasse, pur fece abbastanza
conoscere che covava dei cattivi pensieri
contra di lui. Intanto non dormivano i
Lombardi. Era ben uscito d'Italia Federigo,
era fatta la tregua; contuttociò eglino
sempre in sospetto non lasciavano di
prendere le misure competenti per la difesa
della lor libertà. Da un documento
pubblicato dal Puricelli <span class="fnote">[Puricell., Monum. Basilic. Ambr., n. 573.]</span>, e scritto nel
dì 15 di settembre dell'anno presente, si
scorge che i rettori della Lombardia,
Marca e Romagna tennero un congresso
per loro affari nella città di Parma. I
nomi loro son questi: <i>Guillelmus de Ossa
de Mediolano, Ardizo confanonerius
Brixiae, Amabeus Veronae, Obertus de Bonifacio
Placentiae, Guillelmus de Mapello
Pergamensis, Eleazarus Laudensis, Guidotus
Reginus, Malvelius de Mantua, Pius
Manfredi de Mutina, Albericus de Padua,
Astulfus de Tarvisio, Rodulfus Bononiensis,
Mainfredus de Parma</i>. Servirà ancora
questa memoria a farci conoscere che la
nobil casa de' Pii, una delle molte de' figliuoli
di Manfredi, era di patria modenese.
Nella breve Cronica di Cremona, da
me data alla luce <span class="fnote">[Chron. Cremonens., tom. 7 Rer. Ital.]</span>, si legge che nell'anno
1177 i Cremonesi per la prima volta
elessero il loro podestà, che fu Gherardo
da Carpineta nobile reggiano, il quale
finì ivi i suoi giorni nel 1180. <i>Post illum
Manfredus Fantus de filiis Manfredi mutinensis,
gener ipsius Girardi fuit potestas
electus. Hic suo tempore Castrum Manfredum
aedificavit, et illi nomen suum imposuit</i>.
Dal che parimente intendiamo che
i Pii, i Fanti, Pichi, ed altri <i>de' figliuoli
di Manfredi</i> erano di schiatta modenese.
Circa questi tempi <i>Guglielmo II</i> re di Sicilia <span class="fnote">[Anonym., Hist. Hierosolymit.]</span>
spedì un'armata di cinquanta
galee in soccorso dei cristiani d'Oriente,
sommamente afflitti dalle forze di Saladino
<span class="pagenum" id="Page_870">[870]</span>
sultano d'Egitto. L'arrivo d'essa a
Tiro con genti e vettovaglie fu la salute
d'Antiochia e di Tripoli.
</p>

<hr />
</div>

<div class="chapter">
<h2 class="hidden" id="MCLXXIX">MCLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXIX</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Alessandro III</span> papa 21.</td>
  </tr>
  <tr>
    <td><span class="smcap">Federigo I</span> re 28, imper. 25.</td>
  </tr>
</table>

<p>
Per saldare affatto le piaghe lasciate
dal lungo scisma nella Chiesa di Dio, lo
zelantissimo <i>papa Alessandro</i> avea intimato
un concilio generale nell'anno presente
(e non già nel 1180, come alcuno
ha creduto) sul principio di marzo nella
basilica lateranense <span class="fnote">[Labbe, Concilior., tom. 10. Baron., in Annal.
Eccl. Pagius, in Crit. ad Annal. Baron.]</span>, coll'intervento
di più di trecento arcivescovi e vescovi, e
di una sterminata moltitudine d'altri ecclesiastici
e laici. Vi furono fatti ventisette
canoni, ne' quali fu riformata la disciplina
ecclesiastica; provveduto alla simonia;
scomunicati gli eretici albigensi
(ancor questi erano manichei), che si
andavano sempre più dilatando in Tolosa
e ne' suoi contorni; e dato buon sesto
a molte chiese che aveano patito non poco
durante lo scisma. Al medesimo concilio,
secondochè scrisse Roberto dal
Monte <span class="fnote">[Robert. de Monte, in Chron.]</span>, intervenne ancora <i>Burgundio
pisano</i>, uomo in questi tempi dottissimo
non meno nella latina che nella greca lingua.
Delle di lui fatiche letterarie accuratamente
ha parlato il celebre padre don
Guido Grandi abbate camaldolese, e pubblico
lettore di Pisa. Due diete in questo
anno tenne l'imperador Federigo in Germania,
l'una in Wormazia, l'altra in
Maddeburgo; e cercando pur le vie di
sfogar la sua vendetta contra di <i>Arrigo il
Leone</i> duca di Sassonia e di Baviera, invitò
quanti principi potè a muovere delle
querele, e fino accuse di tradimento dell'imperio
contro di lui. Perlochè il citò
a rispondere in giudizio <span class="fnote">[Arnold. Lubec., in Chron. Slav., cap. 24
aut 29.]</span>. Il duca, poco
fidandosi de' consiglieri e giudici dell'imperadore,
<span class="pagenum" id="Page_871">[871]</span>
non volle comparire. Ottenne
da Federigo un'udienza privata, e si studiò
di placarlo nella miglior maniera che
potè. Gli disse Federigo che il consigliava
di pagare cinque mila marche alla sua
camera; che in questa maniera il farebbe
rientrare nella grazia de' principi.
Parve dura al duca una tal dimanda, e
senza volerne far altro, se n'andò. Gli costò
ben caro il non essersi appigliato a
questo consiglio. Tornò l'arcivescovo di
Colonia a portar la guerra ne' di lui Stati;
e il duca sopportò con pazienza anche
questo nuovo insulto senza fargli resistenza.
Sono parole di Gotifredo monaco
di san Pantaleone a questo anno: <i>Christianus
moguntinus episcopus capitur a
Marvio Ferrei Montis</i> <span class="fnote">[Godefr. Monach., in Chron.]</span>. Scorretta è la
parola Marvio, e facilmente s'intende che
lo storico avrà scritto <i>Marchione</i>. Ma in
che luogo e perchè questo arcivescovo
fosse preso dal marchese di Monferrato,
questo restò nella penna dello scrittore.
Roberto dal Monte ne parla fuor di sito,
cioè all'anno 1180, se pur egli non usò
l'era pisana. Abbiam veduto all'anno
precedente che questo guerriero arcivescovo
per guadagnarsi l'affetto del papa,
contra di cui avea tanto operato in addietro,
fece guerra alla nobiltà di Viterbo,
che non volea sottomettersi al dominio
temporale del papa. Erano sostenuti
que' nobili da <i>Corrado</i> figliuolo del marchese
di Monferrato, e in lor soccorso
venne ancora l'oste de' Romani. Seguitando
quella rissa, l'arcivescovo di Magonza
dovette restar prigione del suddetto
Corrado. Ma per buona ventura Buoncompagno,
storico di questi tempi, qui ci somministra
lume, con dire <span class="fnote">[Buoncompagn., de obsidione Ancon., cap. 25,
tom. 6 Rer. Ital.]</span> che <i>Conradus
Marchio Montisferrati cum praefato cancellario</i>
(cioè col suddetto Cristiano arcivescovo)
<i>commisit praetium juxta Camerinum,
in quo eum super quadam rupe
prope arcem, quae dicitur Pioragum, cepit,
ipsumque apud Aquampendentem detinuit
<span class="pagenum" id="Page_872">[872]</span>
non modico tempore catenis ferreis
religatum. Exivit demum de carcere, et
quum consuetam duceret vitam, mors eum
Tusculani conclusit. Et tunc illum poenituit
de commissis, quum non potuit amplius
lascivire</i>. Parleremo a suo tempo della
morte di questo scandaloso prelato.
</p>

<p>
Ma giacchè s'è fatta menzione di un
figliuolo del marchese di Monferrato,
esige quella nobilissima casa italiana che
io qui accenni alcune illustri sue parentele,
per le quali si rendè essa tanto
celebre non meno in Occidente che in
Oriente. Il marchese di Monferrato, di
cui s'è più volte udito il nome di sopra,
aderente costantissimo di Federigo Augusto,
era <i>Guglielmo</i>, principe di gran senno
e valore. Questi, per attestato di Sicardo <span class="fnote">[Sicard., Chron., tom. 7 Rer. Ital.]</span>,
fu stretto parente d'esso Federigo,
perchè ebbe per moglie <i>Giuditta</i> sorella
di <i>Corrado III</i> re di Germania e d'Italia,
che gli procreò cinque figliuoli maschi,
cioè <i>Guglielmo, Corrado, Bonifazio, Federigo
e Rinieri</i>. Avvenne, che ito in
Terra santa <i>Guglielmo</i> il primogenito, soprannominato
<i>Longaspada, Baldovino</i> il
Lebbroso re di Gerusalemme, innamorato
della di lui gagliardia, bravura ed avvenenza,
doti unite ad una grande nobiltà,
gli diede per moglie <i>Sibiglia</i> sua sorella,
e la contea di Joppe in dote. Da Bernardo
Tesoriere <span class="fnote">[Bernard. Thesaurar., de acquisit. Terr.
sanct., cap. 138.]</span> egli vien chiamato <i>Bonefacii
illustris marchionis Montisferrati filius</i>,
ma con errore. Sicardo ne sapea più di
lui. Morì Sibiglia poco più di un anno
dipoi, con avergli generato un figliuolo, a
cui fu posto il nome di <i>Baldovino</i>. Questi,
dopo la morte di esso re Baldovino suo
zio materno, fu dichiarato re di Gerusalemme,
ma mancò di vita in tenera età.
Anche <i>Manuello</i> Comneno imperador di
Costantinopoli, pel gran credito in cui
era in questi tempi la casa di Monferrato,
fece sapere al marchese Guglielmo seniore,
che gli mandasse uno de' suoi figliuoli,
perchè desiderava di dargli una sua
<span class="pagenum" id="Page_873">[873]</span>
figliuola, cioè <i>cira Maria</i>, ossia <i>donna
Maria</i>, per moglie, cioè quella stessa che
fu promessa dianzi a <i>Guglielmo II</i> re di
Sicilia, ma che egli non potè poi avere, e
neppur potè ottenere l'Augusto Federigo
per <i>Arrigo</i> suo primogenito. In que' tempi
due figliuoli d'esso Guglielmo marchese,
cioè <i>Corrado e Bonifacio</i>, erano ammogliati.
<i>Federigo</i> vestiva l'abito clericale, e poi
fu creato vescovo d'Alba. Colà dunque
mandò Guglielmo il minore de' suoi figliuoli,
cioè Rinieri, giovane di bellissimo
aspetto, a cui l'Augusto greco diede la
destinata moglie, e per dote la corona del
regno di Tessalonica, ossia di Salonichi,
porzione la più nobile di quell'imperio
dopo Costantinopoli, perciocchè l'altiera
figliuola, per testimonianza di Roberto
dal Monte <span class="fnote">[Robert. de Monte, in Chron.]</span>, protestò di non voler marito
che non fosse re. Furono celebrate
quelle nozze con gran solennità, per attestato
di Guglielmo Tirio <span class="fnote">[Guillelm. Tyrius, lib. 22, cap. 4.]</span>. Benchè Roberto
ne parli all'anno 1180, si scorge
nondimeno appartenere questo fatto all'anno
presente, perchè succeduto nell'anno
del concilio III lateranense. Benvenuto
da san Giorgio scrive <span class="fnote">[Benvenuto da S. Giorgio, Storia del Monferrato,
tom. 23 Rer. Ital.]</span> che
Giordana, sorella del suddetto Rinieri, fu
data in moglie ad Alessio imperadore,
figliuolo del suddetto Manuello Comneno
imperadore. Ma è contraria alla storia
una tal notizia, perchè Alessio in età di
tredici anni, e in questo medesimo anno,
prese unicamente per moglie <i>Agnese</i>
figliuola di <i>Lodovico VII</i> re di Francia,
la quale sopravvisse al marito. Del resto
le prodezze de' principi della casa di
Monferrato in Levante tali furono, che
il nome loro con gloria penetrò dappertutto.
Nel dì 13 d'aprile dell'anno 1178,
secondochè scrive il Dandolo <span class="fnote">[Dandul., in Chron., tom. 12 Rer. Ital.]</span>, terminò
i suoi giorni <i>Sebastiano Ziani</i> degnissimo
doge di Venezia, ed ebbe per successore
<i>Aureo</i>, ossia <i>Orio Mastropetro</i>, eletto dai
<span class="pagenum" id="Page_874">[874]</span>
voti concordi del popolo. Ma seguitando
a dire il Dandolo che <i>eodem anno Alexander
papa lateranense congregavit concilium</i>,
ed essendo certo che tenuto fu in
quest'anno esso concilio, può nascere
sospetto che al presente, e non al precedente
anno appartenga la morte dell'un
doge e la creazione dell'altro. Se si ha
a credere alle storie di Bologna <span class="fnote">[Cronica di Bologna, tom. 18 Rer. Ital.]</span>, la città
d'Imola in quest'anno fu presa dai Bolognesi,
che ne spianarono le fosse, e ne
condussero in trionfo le porte a Bologna.
Ma ciò non s'accorda nel tempo con
altre storie.
</p>

<hr />
</div>

<div class="chapter">
<h2 class="hidden" id="MCLXXX">MCLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXX</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Alessandro</span> III papa 22.</td>
  </tr>
  <tr>
    <td><span class="smcap">Federigo</span> I re 29, imperad. 26.</td>
  </tr>
</table>

<p>
Peggioravano sempre più gli affari
de' cristiani in Oriente per la gran potenza
e valore di Saladino sultano dell'Egitto:
e però in quest'anno papa <i>Alessandro
III</i> scrisse lettere compassionevoli
ai re di Francia e d'Inghilterra, e a
tutti gli altri principi e vescovi della cristianità
per muoverli a recar soccorso a
quel regno, maggiormente ancora posto
in pericolo per l'infermità della lebbra
del valoroso <i>re Baldovino</i>. Rapporta queste
lettere il cardinal Baronio <span class="fnote">[Baron., in Annalib. ad hunc annum.]</span>. Mancò
di vita in quest'anno <i>Lodovico VII</i> re di
Francia, a cui succedette <i>Filippo Augusto</i>.
Questo novello re, e parimente <i>Arrigo II
re</i> d'Inghilterra, mossi dalle esortazioni
del santo padre, s'impegnarono di somministrar
de' gagliardi soccorsi a così pio
bisogno. L'anno fu questo, in cui la linea
germanica degli Estensi da un altissimo
stato fu precipitata al basso dall'ira
di <i>Federigo imperadore</i>. Uno de' principi
più gloriosi dell'Europa era <i>Arrigo il
Leone</i> per le tante imprese da lui fatte,
che si possono leggere nella Cronica slavica
di Elmoldo e di Arnoldo abbate di
Lubecca. Tale era la sua potenza, che
dopo i re non v'era principe che l'uguagliasse,
<span class="pagenum" id="Page_875">[875]</span>
perchè possessore dei ducati della
Sassonia e Baviera, più vasti allora che
oggidì, e di Brunswich e Luneburgo, e
d'altri paesi che io tralascio. Ma egli incorse
nella disgrazia di Federigo, perchè
non volle aiutarlo a mettere in catene
l'Italia, e a sostenere lo scandalo degli
antipapi: il che fu bensì la salute dell'Italia
e della Chiesa, ma egli ne pagò il fio,
perchè cadde sopra di lui tutta la rovina
che era destinata per gl'Italiani. Arnoldo
da Lubecca <span class="fnote">[Arn. Lubec., Chron., lib. 2, cap. 15 aut. 20.]</span>, Ottone da San Biagio <span class="fnote">[Otto de S. Blasio, in Chron.]</span>,
Corrado abbate Urspergense <span class="fnote">[Abbas Urspergens., in Chron.]</span> ed altri
raccontano i motivi dello sdegno di Federigo,
con qualche diversità bensì, ma
nella sostanza convengono che Federigo
nell'anno 1175, abbisognando di grossi
soccorsi della Germania per vincere pure
l'izza sua contra de' Lombardi, fece venire
a Chiavenna il duca Arrigo suo cugino,
cioè il solo che in questi tempi, non
meno per la sua riputazione in fatti di
guerra, che per la gran potenza e per le
molte ricchezze, potea raddrizzare la sua
declinante fortuna. Venne il duca; adoperò
Federigo quante persuasioni potè
per tirarlo in Italia. Si scusò Arrigo per
essere vecchio e consumato dalle fatiche;
esibì genti e danaro, ma per la sua persona
stette fermo in dire che non potea
servirlo. Allora Federigo (tanto gli premeva
questo affare), con inginocchiarsegli
a' piedi, si figurò di poter espugnare la
di lui ripugnanza. Sorpreso e confuso da
atto tale il duca, l'alzò tosto di terra,
ma neppure per questo s'arrendè ai voleri
di lui. Ecco il reato del duca Arrigo,
di cui finalmente giunse a Federigo il
tempo di farne vendetta.
</p>

<p>
Gli appose che passasse intelligenza
fra esso duca e il papa e i Lombardi, nemici
dell'imperio. Mi maraviglio io che
non saltasse fuori ancora, esser egli stato
guadagnato dall'imperador di Costantinopoli,
perchè essendo ito il medesimo
duca Arrigo nell'anno 1172, oppure 1173,
<span class="pagenum" id="Page_876">[876]</span>
per sua divozione al santo Sepolcro, ricevette
immensi onori dappertutto dove
passò, ma specialmente alla corte del
greco Augusto. In somma citato più volte,
senza ch'egli volesse comparire alla
dieta tenuta in Geylinhusen da Federigo
verso la metà di quaresima <span class="fnote">[Godefridus Monachus, in Chron. Chron.
Reichersperg.]</span>, fu posto
al bando dell'imperio, e dichiarato decaduto
da tutti i suoi Stati. Diede incontanente
l'imperadore il ducato di Baviera
ad <i>Ottone conte palatino</i> di Witelspach,
da cui discende la nobilissima casa del
regnante duca ed elettore di Baviera, oggidì
imperador de' Romani. Investì del
ducato della Sassonia <i>Bernardo conte</i> di
Anhalt, e della Westfalia ed Angria <i>Filippo
arcivescovo</i> di Colonia. Si difese poi
per quanto potè generosamente il duca
Arrigo, ma furono tanti e sì poderosi i
suoi nemici, e massimamente dacchè lo
stesso Federigo congiunse con loro l'armi
sue, che restò interamente spogliato di
que' ducati, senza che nè il re d'Inghilterra
suocero suo, nè alcun altro principe
movessero una mano per aiutarlo.
Tuttavia rimasero a lui gli Stati di Brunswich
e Luneburgo, oggidì pur anche posseduti
da' suoi nobilissimi discendenti,
che a' dì nostri seggono ancora sul trono
della gran Bretagna. Diede fine alla sua
vita nel settembre di quest'anno <i>Manuello
Comneno</i>, glorioso imperador de' Greci,
ed ebbe per successore <i>Alessio</i> suo
figliuolo, principe infelice, perchè nell'anno
1183 da <i>Andronico</i> tiranno fu barbaramente
levato dal mondo. Per la morte
di Manuello, scrive il Continuatore di Caffaro <span class="fnote">[Caffari, Annal. Genuens., lib. 3, tom. 6 Rer.
Ital.]</span>,
<i>Christianitas universa ruinam
maximam et detrimentum incurrit</i>. Cominciarono
inoltre ad andare di male in
peggio gli affari temporali dell'imperio
orientale per le iniquità, per le dissensioni
e per la debolezza de' successori
Augusti. Già dicemmo creato antipapa un
certo Landone col nome d'Innocenzo III,
<span class="pagenum" id="Page_877">[877]</span>
dappoichè l'altro antipapa Callisto, ossia
Giovanni abbate di Struma, pentito, era
ricorso alla misericordia di papa <i>Alessandro
III</i>. Abbiamo dall'Anonimo Casinense <span class="fnote">[Anonymus Casinens., in Chron., tom. 5 Rer.
Ital.]</span>
che costui nell'anno presente
<i>apud Palumbariam cum sociis captus, ad
Cavas est in exsilium deportatus</i>. Altrettanto
s'ha da Giovanni da Ceccano, che
scrive <span class="fnote">[Johann. de Ceccano, Chron. Fossaenovae.]</span>: <i>Lando Sitinus falso papa dictus,
captus ab Alexandro papa, et illaqueatus
est, et apud Caveam cum complicibus suis
in exsilium ductus est</i>. E nella Cronica
Acquicintina si legge <span class="fnote">[Chron. Acquicinctinum.]</span> che Alessandro
papa comperò dal fratello dell'antipapa
Ottaviano la Palombara, dove dimorava
Landone, e l'ebbe in questa maniera
nelle mani: con che cessarono una
volta tutte le reliquie dello scisma. Scrive
ancora il suddetto Giovanni da Ceccano,
che, traboccato dagli argini il fiume
Tevere, inondò non poca parte di Roma:
dal che nacque una fiera epidemia
che infestò gravemente quella gran città,
ed insieme Terra di Lavoro. Roberto dal
Monte scrive anch'egli un'importante
particolarità sotto il presente anno <span class="fnote">[Robert. de Monte, in Chron.]</span>,
ma che, per mio avviso, appartiene al precedente:
cioè che il re di Marocco potentissimo
principe, perchè signoreggiava
tutta la costa dell'Africa sul Mediterraneo,
e a lui ubbidivano anche i Saraceni
di Spagna, mandava a marito ad un altro
re saraceno una sua figliuola. S'incontrarono
le navi che la conducevano
nella flotta di Guglielmo II re di Sicilia,
che, fatta prigione questa principessa, la
condusse a Palermo. Una sì riguardevol
preda servì per ristabilir la pace fra quei
due potentati. Guglielmo restituì al re
padre la figliuola; e il re di Marocco a
quel di Sicilia le due città di Africa, ossia
Mahadia e Siviglia, situate in Africa. Nulla
di questo s'ha dalle vecchie storie di
Sicilia. Abbiamo bensì dall'Anonimo Casinense
<span class="pagenum" id="Page_878">[878]</span>
che nel seguente anno 1181 <i>Dominus
noster rex fecit treguam apud Panormum
cum rege Maxamutorum usque
ad decem annos, mense augusti</i>.
</p>

<hr />
</div>

<div class="chapter">
<h2 class="hidden" id="MCLXXXI">MCLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXXI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Lucio III</span> papa 1.</td>
  </tr>
  <tr>
    <td><span class="smcap">Federigo I</span> re 30, imper. 27.</td>
  </tr>
</table>

<p>
Fu chiamato da Dio in quest'anno a
miglior vita papa <i>Alessandro III</i>. Accadde
la morte sua in Città Castellana nel dì
30 d'agosto, secondo i conti del padre
Pagi <span class="fnote">[Pagius, in Critic. Baron. ad hunc annum.]</span>. In lui mancò uno de' più insigni
successori di san Pietro: tanta era
la sua letteratura, tale la sua moderazione
e saviezza, per cui gloriosamente
si governò in tempi sommamente torbidi,
e in fine felicemente arrivò a restituire il
sereno alla Chiesa di Dio. Appena gli fu
data sepoltura, che raunati i vescovi e
cardinali, con voti unanimi concorsero
nella persona di <i>Ubaldo vescovo</i> d'Ostia
e di Velletri, di nazione Lucchese, personaggio
di singolare sperienza e prudenza,
perchè adoperato in addietro in tutti i
più scabrosi affari della Chiesa romana.
Egli, eletto che fu papa, prese il nome di
<i>Lucio III</i>, e venne poi coronato nella
domenica prima di settembre in Velletri.
Abbiamo da Tolomeo da Lucca <span class="fnote">[Ptolom. Lucens., Annal. brev., tom. 11 Rer.
Italic.]</span> sotto
questo medesimo anno ch'esso pontefice
<i>concessit Lucensibus monetam cudendam,
quam civitatem summe commendans, omnibus
civitatibus Tusciae, Marchiae, Campaniae,
Romagnolae, et Apuliae in moneta
praeponit</i>. Ma convien spiegar questa
concessione. Noi sappiam di certo, e se
ne possono veder le pruove nelle mie
Antichità italiane, che Lucca fin dai tempi
dei re longobardi godeva il privilegio
della zecca, ossia di battere, come diciamo,
moneta. Nè altra città in Toscana
che Lucca si sa che avesse allora un tal
diritto continuato poscia in essa sotto
gli Augusti franchi e tedeschi. E questo
<span class="pagenum" id="Page_879">[879]</span>
diritto nelle città del regno d'Italia si otteneva
dai soli re od imperadori. Però
verisimile a me sembra che la concession
di papa Lucio si restrignesse al volere
che la moneta lucchese avesse corso
negli Stati della Chiesa romana. Aggiugne
lo stesso Tolomeo che in quest'anno
seguì pace fra i Lucchesi e Pisani,
avendo giurato questi di tenere i Lucchesi
per cittadini di Pisa, con dar loro
la facoltà di mercantare in Pisa al pari
degli stessi Pisani. Fin qui era stato detenuto
prigione in Acquapendente <i>Cristiano
arcivescovo</i> di Magonza da <i>Corrado
marchese</i> di Monferrato, senza che
s'intenda come esso Corrado figliuolo di
<i>Guglielmo marchese</i>, cioè di un principe
sì strettamente unito con Federigo Augusto,
trattasse così male un arcivescovo
primo ministro d'esso imperadore, e che
in questi tempi guerreggiava in favore
della Chiesa romana. Il sospettare che
Federigo, al vederlo divenuto sì parziale
del papa, non avesse dispiacere ch'egli
fosse maltrattato, potrebbe parere un
pensier troppo malizioso. Ora noi abbiamo da
Gotifredo monaco <span class="fnote">[Godefridus Monachus, in Chron.]</span> che Cristiano
nell'anno presente riacquistò la libertà,
<i>dato non modico argento</i>. Scrive Roberto
dal Monte <span class="fnote">[Robertus de Monte, in Chron.]</span>, per relazione d'alcuni, che
in quest'anno, oppure nel seguente, <i>Giovanna</i>
figliuola d'<i>Arrigo II re</i> d'Inghilterra,
e moglie di <i>Guglielmo II re</i> di Sicilia,
gli partorì un figliuolo, a cui fu
posto il nome di <i>Boamondo</i>; ed appena
battezzato, fu dichiarato dal padre duca
di Puglia. Riccardo da San Germano <span class="fnote">[Richardus de S. Germano, in Chron.]</span>
lasciò scritto all'incontro, che Dio <i>conclusit
uterum consortis illius, ut non pareret,
vel conciperet filium</i>. Nè di questo figliuolo
ebbero notizia altre istorie de' Siciliani.
Però se altronde non viene miglior
lume, convien per ora sospenderne
la credenza. Negli Annali di Genova <span class="fnote">[Caffari, Annal. Genuens., lib. 3.]</span>
è scritto che il re di Sicilia Guglielmo
<span class="pagenum" id="Page_880">[880]</span>
inviò un potente stuolo di galee e di uscieri
(navi da trasporto) sotto il comando
di Gualtieri da Moach suo ammiraglio,
con disegno di portar la guerra contro
l'isola di Minorica. Svernò questa flotta
in Vado, nè apparisce che facesse altra
impresa.
</p>

<hr />
</div>

<div class="chapter">
<h2 class="hidden" id="MCLXXXII">MCLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXXII</span>. Indiz. <span class="smcap lowercase">XV</span>.</td>
  </tr>
  <tr>
    <td><span class="smcap">Lucio III</span> papa 2.</td>
  </tr>
  <tr>
    <td><span class="smcap">Federigo I</span> re 31, imper. 28.</td>
  </tr>
</table>

<p>
Seguitò ancora in quest'anno <i>papa
Lucio</i> a far la sua residenza in Velletri:
segno che dopo la morte di Alessandro
III s'era di nuovo sconcertata l'armonia
fra lui e il senato romano: ed egli,
ad imitazione dei suoi predecessori, perchè
non si trovava nè quieto nè sicuro
fra i Romani, meglio amava di starsene
in quella città. Nella Cronica di Fossanuova <span class="fnote">[Johann. de Ceccano, Chron. Fossaenovae.]</span>
si legge, che essendo morto
<i>Landolfo conte</i> di Ceccano, i suoi figliuoli
<i>Castrum reddiderunt papae Lucio</i>. Abbiamo
ancora dall'Anonimo Casinense <span class="fnote">[Anonymus Casinens., in Chron., tom. 5
Rer. Italic.]</span>
che per tre giorni fra l'ottava della
Epifania spirò un vento sì impetuoso per
tutta l'Italia, che uccise molti uomini ed
animali, e fece seccar gli alberi. Erano in
oltre cinque anni che infieriva la carestia
per tutte le contrade dell'Italia, di maniera
che in alcune parti neppure con
un'oncia d'oro si potea trovare una salma,
ossia somma di grano: il perchè assaissimi
contadini perirono, null'altro
avendo essi da cibarsi che erbe. Di questi
guai fa anche menzione Gaufredo priore
del monistero vosiense, con inscrivere <span class="fnote">[Gaufrid. Vosiens., in Chron. apud Labb.]</span>:
<i>Romae mortalitas populum multum
prostravit. Petrus legatus</i> (arcivescovo bituriciense)
<i>kalendis augusti apud Ostiam,
praesente papa Lucio, decessit</i>. In Germania
Arrigo il Leone estense-guelfo,
spogliato dei ducati di Sassonia e
<span class="pagenum" id="Page_881">[881]</span>
Baviera <span class="fnote">[Robertus de Monte, in Chron. Godefridus
Monachus, in Chron. Arnoldus Lubecensis, in
Chron.]</span>, non potendo resistere alle forze
di tanti nemici, e dello stesso imperadore,
passò in Normandia colla moglie <i>Matilda</i>
e co' figliuoli, a vivere presso il re
Arrigo d'Inghilterra suocero suo, con
isperanza di ricuperar gli Stati coll'appoggio
d'esso re. Ma più non venne questo
favorevol vento. Secondo i conti di
Girolamo Rossi <span class="fnote">[Rubeus, Hist. Ravenn., lib. 6.]</span>, in quest'anno terminò
il corso di sua vita <i>Gherardo arcivescovo</i>
di Ravenna, perchè si truova in
uno strumento nominato <i>Cappella domni
Gerardi archiepiscopi bonae recordationis</i>.
Ma questa formola fu anche usata
altre volte per le persone viventi; e trovandosi
anche da lì innanzi un Gherardo
arcivescovo di quella città, verisimile a
me sembra che lo stesso arcivescovo, e
non già un altro dello stesso nome, continuasse
a vivere. Siccome ho io provato
nelle Antichità Estensi <span class="fnote">[Antichità Estensi, P. I, cap. 35.]</span>, la linea italiana
de' marchesi estensi, per essere stata
finora diramata in varii personaggi, ciascuno
dei quali godeva la sua parte di
Stati e di beni allodiali, per qualche tempo
cessò di far figura nella Storia d'Italia.
Ma ridottasi finalmente ne' marchesi
<i>Alberto ed Obizzo</i>, e in <i>Bonifazio</i> loro
nipote, cominciò di nuovo a risplendere
come prima. Impariamo dalle Storie di
Padova <span class="fnote">[Catalogus Potestatum Patav. post Rolandin.]</span> che nell'anno 1177, e nel
seguente, esso <i>Marchese Obizzo</i> governò
la nobilissima città di Padova, eletto e
confermato per suo podestà da quel popolo
libero. Ed, insorta in quest'anno lite
fra essi marchesi e il popolo d'Este, si
vede lettera dell'imperador Federigo data
in Magonza nel dì 28 d'aprile, con
cui conferma la sentenza proferita in favore
de' marchesi contra di quel popolo,
che avea appellato al tribunale cesareo.
</p>

<p>
<span class="pagenum" id="Page_882">[882]</span>
</p>

<hr />
</div>

<div class="chapter">
<h2 class="hidden" id="MCLXXXIII">MCLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXXIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Lucio III</span> papa 3.</td>
  </tr>
  <tr>
    <td><span class="smcap">Federigo I</span> re 32, imper. 29.</td>
  </tr>
</table>

<p>
Celebre è nella storia d'Italia l'anno
presente per la pace finalmente conchiusa
fra l'<i>imperador Federigo</i> e le città collegate
della Lombardia, Marca e Romagna.
Già erano vicini a spirare i sei anni della
tregua conchiusa nell'anno 1177 in Venezia.
E perciocchè premeva forte al giovane
<i>re Arrigo</i>, figliuolo di Federigo, di
assicurarsi il regno d'Italia, si crede
ch'egli promovesse il trattato della concordia.
Ben verisimile nondimeno è che
anche i Lombardi ne facessero destramente
muover parola alla corte. Trovavasi allora
Federigo nella città di Costanza, e,
dato orecchio a chi gliene parlava, deputò
<i>Guglielmo vescovo</i> d'Asti, il <i>marchese
Arrigo</i> soprannominato il Guercio, frate
Teoderico e Ridolfo camerlengo, che ne
trattassero, dando loro l'opportuna plenipotenza.
Ma il popolo di Tortona, senza
voler aspettar gli altri della lega, nel dì 4
di febbraio del presente anno fece la pace
coll'imperadore, come costa dai documenti
da me prodotti nelle Antichità italiane <span class="fnote">[Antiquit. Ital., Dissert. XLVIII.]</span>.
Fu dunque intimato il congresso
della lega coi deputati cesarei nella città
di Piacenza, e in questo, che tenuto fu
nel dì 30 aprile, si abbozzò la desiderata
concordia. Gli atti preliminari tutti, per
quanto ho io potuto, raccolti da varii archivii,
si leggono nelle suddette Antichità.
Finalmente si conchiuse l'accordo; e portatisi
i deputati delle città a Costanza,
quivi nel dì 25 di giugno l'Augusto Federigo
col re Arrigo suo figliuolo diede la
pace all'Italia, confermandola con un suo
famoso diploma, che abbiamo ne' testi
civili <i>de Pace Constantiae</i>, ma scorretto
non poco. Mi son io studiato di levarne
gli errori col confronto de' manuscritti.
Le città che erano prima contra l'imperadore
son queste: <i>Milano, Brescia,
<span class="pagenum" id="Page_883">[883]</span>
Piacenza, Bergamo, Verona, Vicenza, Padova,
Trivigi, Mantova, Faenza, Bologna, Modena,
Reggio, Parma, Lodi, Novara, Vercelli,
ed Obbizzo marchese Malaspina</i>. Le città
che tenevano la parte dell'imperadore,
ivi enunziate, sono <i>Pavia, Cremona, Como,
Tortona, Asti, Alba, Genova e Cesarea</i>.
Sotto quest'ultimo nome venne la città
d'<i>Alessandria</i>, la quale, siccome da questi
atti apparisce, staccatasi nel precedente
marzo dalla lega, al pari di Tortona, avea
fatta una pace particolare coll'imperadore,
ma con obbligazione di deporre il
nome primiero, odiato da Federigo, e di
chiamarsi <i>Cesarea</i>. Il Sigonio <span class="fnote">[Sigonius, de Regno Ital., lib. 15.]</span> e il
Ghilino <span class="fnote">[Ghilin., Annal. Alexandrin.]</span> rapportano il diploma e le
condizioni della pace degli Alessandrini.
Ma se non prima, dappoichè cessò di vivere
esso Federigo, quella città ripigliò il nome
d'<i>Alessandria</i>, che dura tuttavia. Ne' preliminari
si truova fra i principi della parte
dell'imperadore <i>comes de Savolia</i>: il
che fa conoscere che l'oggidì real casa di
Savoia si era molto prima amicata coll'Augusto
Federigo. Non furono ammesse
a questa pace, probabilmente perchè non
inviarono i loro agenti, <i>Imola, il castello
di San Cassiano, Bobbio, la Pieve di Gravedena,
Feltre, Belluno, Ceneda e Ferrara</i>,
alle quali fu riserbata la grazia dell'imperadore,
se nel termine di due mesi si
accordassero coi Lombardi, oppure coll'imperadore.
Ancorchè <i>Venezia</i> fosse
dianzi nella lega, pure d'essa non si vede
menoma menzione in questi trattati, perchè
non era città del regno d'Italia. Non
mi fermerò io a specificare i capitoli
della pace suddetta, perchè son fra le
mani di tutti i letterati. Basterà solamente
accennare che le città suddette restarono
in possesso della libertà e delle regalie e
consuetudini, ossia dei diritti che da gran
tempo godevano, con riservare agl'imperadori
l'alto dominio, le appellazioni e
qualche altro diritto. Che le appellazioni
della marca di Verona fossero concedute
<span class="pagenum" id="Page_884">[884]</span>
ad Obizzo marchese d'Este, e ad
<i>Azzo VI</i> suo figliuolo, lo vedremo fra
poco.
</p>

<p>
Incredibil fu l'allegrezza di tutta la
Lombardia per questa pace, mediante la
quale si stabilì coll'approvazione imperiale
la forma di repubblica in tante città
con governo sì diverso da quello de' precedenti
secoli. I Piacentini in loro parte
pagarono dieci mila lire imperiali all'imperadore,
e mille a' suoi legati <span class="fnote">[Chron. Placent., tom. 16 Rer. Ital.]</span>. Verisimilmente
sudarono anche le borse dell'altre
città. Duravano intanto le controversie
fra <i>papa Lucio</i> e i Romani, i quali,
non deponendo la memoria dei danni
patiti nella guerra contra di Tuscolo, ossia
Tuscolano, in quest'anno, conceputa
speranza d'impadronirsene, coll'oste loro
andarono all'assedio di quella città <span class="fnote">[Johann. de Ceccano, Chron. Fossaenovae.
Godefridus Monach., in Chron. Anonym. Casinens.,
in Chron.]</span>.
Ma inutile riuscì lo sforzo loro.
Trovavasi forse non lungi da quelle parti
<i>Cristiano arcivescovo</i> di Magonza, ed avvisato
dal pontefice di questo insulto fatto
ad una sua terra dai Romani, vi accorse
tosto con un'armata di Tedeschi. Non
aspettarono già i Romani l'arrivo di lui,
e bravamente si ritirarono; ma Cristiano
cominciò a devastare il lor territorio, ed
era per far peggio, se colpito da una malattia
in Tuscolo non fosse passato al
tribunale di Dio a rendere conto della
sua vita troppo aliena dal sacro suo carattere.
Secondo il solito, in casi tali, corse
qualche voce che i Romani l'avessero
aiutato a far questo viaggio. Certo è che
egli si meritò da Roberto dal Monte il
seguente elogio <span class="fnote">[Robert. de Monte, in Chron.]</span>: <i>Anno 1182</i> (dee essere
1183) <i>Christianus moguntiensis archiepiscopus
obiit, qui se non habebat secundum
morem clericorum, sed more tyranni,
exercitus ducendo, et Brebansones</i>
(cioè i soldati borgognoni). <i>Multa mala
fecit</i> (prima dell'anno 1177) <i>Ecclesiae
romanae, et hominibus sancti Petri, et quibusdam
<span class="pagenum" id="Page_885">[885]</span>
civitatibus Longobardiae, quae erant
contrariae Imperatori Alemanniae domino
suo.</i> L'Anonimo Casinense scrive
che in quest'anno <i>Guglielmo II re</i> di Sicilia
nel dì 26 di gennaio venne a Monte
Casino, e nel dì seguente a Capoa. Intanto
papa Lucio continuava il suo soggiorno
in Velletri, e, quivi stando, eresse, non già
nell'anno 1182, ma nel presente, in arcivescovato
il regal monistero di Monreale
in Sicilia <span class="fnote">[Bullar. Casin., tom. 2, Constit. CXCV.]</span>, <i>nonis februarii, Indictione
I, Incarnationis dominicae anno
MCLXXXII</i>. L'indizione prima indica
l'anno presente, e quello dee essere anno
fiorentino.
</p>

<hr />
</div>

<div class="chapter">
<h2 class="hidden" id="MCLXXXIV">MCLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXXIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Lucio</span> III papa 4.</td>
  </tr>
  <tr>
    <td><span class="smcap">Federigo</span> I re 33, imper. 30.</td>
  </tr>
</table>

<p>
Per testimonianza di Arnoldo da Lubeca <span class="fnote">[Arnold. Lubec., Chron., lib. 3, cap. 9.]</span>,
e di Gotifredo monaco <span class="fnote">[Godefridus Monachus, in Chron.]</span>, nella
Pentecoste di quest'anno tenne l'<i>imperador
Federigo</i> in Magonza una delle
più superbe e magnifiche corti bandite,
che da gran tempo si fossero vedute,
perchè v'intervenne, non solamente dalla
Germania ed Italia, ma anche da altri
regni gran copia di principi ecclesiastici
e laici, e infinita moltitudine di persone.
Il motivo fu quello di crear cavaliere il
giovane <i>re Arrigo</i> suo figliuolo. Ma perchè
non era capace la città di quella immensa
foresteria, in una vasta pianura
contigua d'ordine di Federigo fu fabbricato
un vasto palagio di legno, con un'alta
cappella, dove si fece la solenne funzione,
e sotto i padiglioni alloggiò quella
gran frotta di nobili. Ma in uno de' seguenti
giorni insorto un fiero temporale,
gittò a terra quel grande edificio, e sotto
vi restarono morte quindici o venti persone:
il che fu creduto un presagio di
calamità, che pur troppo vennero. Poscia
nel mese d'agosto l'Augusto Federigo calò
in Italia per visitar le città già rimesse
<span class="pagenum" id="Page_886">[886]</span>
in sua grazia. Abbiamo dalla Cronica di
Piacenza ch'egli <i>primo pacifice intravit
Mediolanum, deinde Papiam, postea Cremonam,
deinde Veronam ad loquendum
cum papa Lucio, qui successerat Alexandro.
Postea ivit ad alias civitates, videlicet
Paduam, Vicentiam, Bergomum, Laudem
et Placentiam</i> <span class="fnote">[Chron. Placent., tom. 16 Rer. Ital.]</span>. Con sommo onore
fu accolto dappertutto, e si dee anche
credere con gravissime spese e regali a
lui fatti da que' popoli. Abbiamo da questo
scrittore e da altri, che s'abboccarono
insieme nell'anno presente il pontefice
e l'imperadore in Verona <span class="fnote">[Rodulph. de Diceto, Imag. Histor. ad hunc
annum. Sigonius, Rubeus, Panvinius, etc.]</span>, e non già
nel seguente anno, come pare che per
errore si legga nella Cronica di Arnoldo
da Lubeca, seguitato in ciò dal cardinal
Baronio. Sicardo sembra d'accordo con
Arnoldo, e Gotifredo monaco chiaramente
scrive che quel congresso seguì nel
1185. Ma certo è che fu nel presente.
Convien ora spiegare la cagion di questo
abboccamento fra i due primi luminari
nel mondo cristiano. Più che mai si scoprivano
i Romani inviperiti contro la vicina
città di Tuscolo, e siccome essi non
si prendevano gran suggezione di papa
Lucio, così, per attestato di Giovanni da
Ceccano <span class="fnote">[Johann. de Ceccano, Chron. Fossaenovae.]</span> nel mese d'aprile, ripigliate
le ostilità, si portarono a dare il guasto a
tutto il territorio di quella terra. E, dopo
aver anche donato alle fiamme Palliano,
Ferrone ed altri luoghi, se ne tornarono
a casa. La Cronica Acquicintina <span class="fnote">[Chron. Acquicinctinum.]</span> e il
Nangio <span class="fnote">[Guillelm. Nang., in Chron.]</span>, oltre a questo, raccontano che
i Romani, avendo presi alcuni cherici
aderenti al papa, cavarono loro gli occhi,
a riserva d'uno, acciocchè fosse condottiere
degli altri; e messe loro in capo
delle mitre per ischerno, gli obbligarono
con giuramento a presentarsi davanti al
pontefice in quella guisa. Anche frate
Francesco Pipino <span class="fnote">[Franciscus Pipin., Chron., tom. 9 Rer. Ital.]</span> scrive nella vita di
<span class="pagenum" id="Page_887">[887]</span>
questo papa: <i>Multi ex suis excaecantur,
mitrati super asinos aversis vultibus ponuntur,
et, uti juraverunt, se papae taliter
repraesentant</i>. A tale spettacolo inorridì e
sommamente si afflisse il buon pontefice;
nè potendo più reggere a dimorar in quelle
vicinanze, prese il partito di venire a trovar
l'imperadore, non tanto per implorare
il suo aiuto, quanto per trattare di
altri assai importanti affari. Tutte le suddette
Croniche asseriscono ch'egli venne
in quest'anno in Lombardia, ed il suddetto
Giovanni da Ceccano, non meno
che l'Anonimo Casinense attestano che
egli lasciò, o piuttosto poscia mandò il
conte Bertoldo, legato dell'imperadore,
alla difesa della Campania, il quale con
uno stratagemma s'impadronì della rocca
di Papa, e fece varie scorrerie nel distretto
di Roma.
</p>

<p>
Ora papa Lucio incamminatosi per
la Toscana <span class="fnote">[Ptolom. Lucensis, in Annalib. brevib.,
tom. 11 Rer. Italic.]</span>, passò per Lucca, e, siccome
abbiamo dalle Croniche di Bologna,
in quest'anno <i>die octava julii intravit Bononiam,
et consecravit ecclesiam sancti Petri
majoris</i> <span class="fnote">[Matth. de Griffon., Memorial. Historic.,
tom. 18 Rer. Ital.]</span>. Poscia, secondo gli Annali
vecchi di Modena <span class="fnote">[Annal. Veter. Mutinenses, tom. 11 Rer.
Italic.]</span>, nel dì 12 del medesimo
mese di luglio con dieci cardinali
e molti arcivescovi e vescovi arrivato a
Modena, alle preghiere di <i>Gherardo arcivescovo</i>di Ravenna, di <i>Ardicione vescovo</i>
di Modena, de' consoli della città e dei
rettori della Lombardia, marca di Verona
e Romagnuola, consecrò la cattedrale
nel dì seguente, e fece vedere al popolo
il sacro corpo di san Geminiano vescovo
e protettore d'essa città. Uscendo poi
della città nel dì 14 dello stesso mese per
la porta di Cittanuova, rivolto ad essa, la
benedisse con dire: <i>Benedicta sit haec
civitas ab omnipotenti Deo Patre, Filio, et
Spiritu Sancto, et a beata Maria semper
Virgine, et a beato Petro Apostolo, et a
beato Geminiano. Augeat eam Dominus
<span class="pagenum" id="Page_888">[888]</span>
Deus, et crescere et multiplicare eam faciat</i>.
Di questa dedicazione si fa tuttavia
l'anniversario in Modena. Passò dipoi il
pontefice a Verona, dove era concertato
il congresso con Federigo imperadore.
Ne abbiamo l'attestato da Sicardo vescovo
di Cremona, di cui sono le seguenti
parole: <i>Anno Domini MCLXXXIV papa
Lucius Veronam venit, qui me anno</i> <i>praecedenti
subdiaconus ordinaverat, et pro hoc
adventu ad imperatorem direxerat</i> <span class="fnote">[Sicard., in Chron., tom. 7 Rer. Ital.]</span>.
Nella Cronica veronese di Parisio da
Cereta si legge: <i>Anno MCLXXXIII dominus
Lucius papa, et dominus Fredericus
imperator ultimo die julii fuerunt Veronam,
et hilariter recepti et honorifice pertractati</i> <span class="fnote">[Parisius de Cereta, Chron. Veron., tom. 8
Rer. Ital.]</span>.
Ma il testo è fallato, e si dee
scrivere <i>anno MCLXXXIV</i>. Aggiugne il
medesimo storico che nel principio di
gennaio dello stesso anno <i>maxima pars
alae arenae Veronae cecidit, terraemotu
magno per prius facto, videlicet ala exterior</i>.
In Verona tenne il papa un concilio
nell'anno presente, piuttosto che nel susseguente,
a cui intervenne lo stesso imperadore,
e in esso fulminò la condanna
e scomunica contra gli eretici catari, paterini,
umiliati, poveri di Lione, passagini,
giuseppini ed altri, tutti specie di
manichei sotto diversi nomi. Scomunicò
ancora gli arnaldisti e i Romani disubbidienti
e ribelli alla temporale autorità
del papa. Quivi parimente si trattò del
soccorso di Terra santa, il cui pericolo
ogni dì più cresceva per la potenza e per
le vittorie di Saladino sultano dell'Egitto.
Abbiamo inoltre da Arnoldo da Lubeca <span class="fnote">[Arnold. Lubecensis, lib. 3, cap. 10.]</span>
che si dibatterono poscia in
privato varii punti particolari fra il papa
e l'imperadore, e massimamente quello
del patrimonio della contessa Matilda. Ne
era in possesso Federigo, e il papa ne faceva
istanza, come di beni donati alla
Chiesa romana. Si disputò lungamente,
furono prodotti varii strumenti, ma in
<span class="pagenum" id="Page_889">[889]</span>
fine la controversia restò nell'essere di
prima. Neppure s'accordarono il papa e
l'imperadore nel punto di varii prelati
scismatici, o eletti in discordia. Mosse
anche Federigo la pretensione che il papa
concedesse la corona dell'imperio al <i>re
Arrigo</i> suo figliuolo: al che il pontefice
non acconsentì, con dire che non era più
in uso l'aver due imperadori nello stesso
tempo, nè poter egli dar la corona al
figliuolo, se prima il padre non la deponeva.
In somma, mal soddisfatti l'uno
dell'altro, in fine si separarono. Restò papa
Lucio in Verona, e Federigo andò a visitar
l'altre città di Lombardia. Noi abbiamo
una bolla del medesimo papa in favore dell'insigne
monistero delle monache di santa
Giulia in Brescia, data <i>Veronae XV kalendas
septembris, Indictione II, Incarnationis
dominicae MCLXXXIV, pontificatus
vero domni Lucii papae III anno IV</i> <span class="fnote">[Bullar. Casinens., tom. 2, Constit. CCII.]</span>.
Un'altra sua bolla spedita similmente in
essa città <i>X kalendas decembris</i> viene riferita
dall'Ughelli <span class="fnote">[Ughell., Ital. Sacr., tom. 5 in Episcop.
Veron.]</span>. Ho io finalmente
dato alla luce lo strumento, da cui apparisce
che <i>anno dominicae Nativitatis
MCLXXXIV, die Veneris, qui est tertiodecimo
exeunte mense octobris, Indictione
secunda, quum Federicus Romanorum
imperator apud Veronam in palatio
sancti Zenonis cum maxima curia esset</i>,
quivi egli investì <i>marchionem Obizonem
de Hest de marchia Genuae, et de marchia
Mediolani, et de omni eo, quod marchio
Azzo</i> (suo avolo) <i>habuit et tenuit ab imperio</i> <span class="fnote">[Antichità Estensi, P. I, cap. 6.]</span>.
Questo rilevante atto, quantunque
fosse solamente a titolo d'onore,
perchè già Milano e Genova godevano la
lor libertà, nè più erano sottoposte ai
marchesi, tuttavia è di singolar gloria per
la nobilissima casa d'Este, perchè da
esso risulta che i di lei maggiori doveano
essere stati <i>marchesi di Milano e di Genova</i>,
e Federigo volle conservar loro il
titolo, giacchè non poteva il possesso, per
<span class="pagenum" id="Page_890">[890]</span>
le mutazioni delle cose. Altri esempli simili
di Stati non più posseduti si truovano
in questi tempi, ed anche oggidì si
mirano nelle investiture date dagli imperadori
a varii principi di Germania, e
alla stessa casa d'Este. E da ciò ancora
vien confermato l'abboccamento seguito
in quest'anno in Verona fra il papa e
il medesimo imperadore.
</p>

<hr />
</div>

<div class="chapter">
<h2 class="hidden" id="MCLXXXV">MCLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCLXXXV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Urbano</span> III papa 1.</td>
  </tr>
  <tr>
    <td><span class="smcap">Federigo</span> I re 34, imper. 31.</td>
  </tr>
</table>

<p>
Continuò <i>papa Lucio</i> il suo soggiorno
in Verona, e l'Ughelli rapporta una
sua bolla data <i>Veronae idibus junii, Indictione
III, Incarnationis dominicae anno
MCLXXXV, pontificatus vero domni Lucii
III papae anno quarto</i> <span class="fnote">[Ughell., Ital. Sacr., tom. 5 in Episcop. Veronens.]</span>. Trattenevasi
tuttavia in Italia anche l'imperador
Federigo, se pure non aveva egli fatta una
scappata in Germania. E però il papa
dovette persister ivi per continuare i negoziati
scabrosi con esso Augusto. Rapporta
il Margarino un diploma di esso
Federigo, dato <i>apud Veronam V nonas
januarii, anno dominicae Incarnationis
MCLXXXV</i> <span class="fnote">[Bullar. Casinens., tom. 2, Constit. CIII.]</span>. Trovossi poi il medesimo
Augusto <i>in Reggio III idus februarii</i>,
cioè nel dì 11 di febbraio del presente
anno, e quivi confermò i privilegii al popolo
milanese, con estensione di molte
grazie, tutte probabilmente ben pagate. Il
Puricelli <span class="fnote">[Puricell., Monum. Basilic. Ambr.]</span> rapporta l'intero diploma,
degno ben di considerazione, perchè in
esso restituisce a' Milanesi le antiche loro
giurisdizioni dalla parte d'occidente e
settentrione, e tutte l'altre dalla parte
di levante, con obbligarsi di rimettere
in piedi la terra di Crema: il che servì
ad alterar sommamente gli animi de' Cremonesi,
i quali, dopo tante spese e dopo
tanto sangue e fatiche, vedeano sè stessi
spogliati delle lor conquiste, e premiato
<span class="pagenum" id="Page_891">[891]</span>
chi sì lungamente avea sostenuta la guerra
contra di esso Federigo. All'incontro
i Milanesi si obbligano di aiutar l'imperadore,
di ritenere e ricuperare tutti i
diritti dell'imperio in Italia, e nominatamente
i beni della contessa Matilda. Fra i
testimoni si veggono nominati, <i>Conradus
dux Spoleti, e Conradus marchio anconitanus</i>,
cioè che allora governava la marca
d'Ancona, benchè non apparisca se
la stessa città d'Ancona allora ubbidisse
a lui. Un altro diploma d'esso Federigo,
spedito in Milano <i>IV nonas maii</i>, in favore
del monistero di santo Ambrosio, si
legge presso il suddetto Puricelli. Però
non dovrebbe sussistere lo scriversi dal
Sigonio <span class="fnote">[Sigonius, de Regno Ital. lib. 15.]</span> che Federigo, partitosi da
Reggio, arrivò a Bologna nel dì primo di
aprile, e di là passò alla visita delle città
della Romagna. Aggiugne il medesimo
Sigonio che dalla Romagna andò in Toscana
nel mese di luglio, e che tolse a
tutte quelle città le regalie, fuorchè a
Pisa e a Pistoia, con privarle della libertà,
e sottometterle agli uffiziali da lui destinati;
e ciò perchè nelle guerre passate
aveano tenuto colla Chiesa contra di lui.
Prese queste notizie il Sigonio da Giovanni
Villani <span class="fnote">[Villani, Istor. lib. 5, cap. 12.]</span>, che le racconta all'anno
1184, anticipando d'un anno il tempo.
Concorrono nella stessa narrativa gli
Annali antichi di Siena <span class="fnote">[Annales Senens., tom. 15 Rer. Ital.]</span>, con asserire
sotto il presente anno l'arrivo in Toscana
dell'imperador suddetto. Già cominciavano
nelle città a pullulare i semi
ascosi delle fazioni guelfa e ghibellina.
Teneano i nobili la parte dell'imperadore,
per difendere le lor castella e i lor
feudi, che dianzi erano esenti dalla giurisdizione
delle città. All'incontro il popolo,
che volea, non solo godere della libertà,
ma rimettere ancora sotto il suo
dominio tutti i luoghi che anticamente
erano del suo distretto, e forzava i nobili
ad ubbidire, ripugnava all'autorità dell'imperadore.
Per questa cagione in Faenza
<span class="pagenum" id="Page_892">[892]</span>
s'accese la discordia fra il popolo e i
nobili. Inferiori di forze gli ultimi ricorsero
a Federigo <span class="fnote">[Hieronymus Rubeus, Hist. Ravenn., lib. 6.]</span>, il quale ordinò a
Bertoldo suo cancelliere di assediar quella
città colle forze della Romagna. Dopo
una gagliarda difesa i Faentini in fine furono
costretti a sottomettersi alla volontà
dell'imperadore.
</p>

<p>
S'era poi cangiato l'animo de' Cremonesi,
sì caldo negli anni addietro in
favor d'esso Augusto, dacchè videro che
egli avea confermata Crema al popolo di
Milano; e non essendo ignota a Federigo
questa loro alienazione d'affetto, ne fece
vendetta con ordinare che si rifabbricasse
quell'abbattuta terra. Così ne scrive
Sicardo <span class="fnote">[Sicard., in Chron., tom. 7 Rer. Ital.]</span>: <i>Anno Domini MCLXXXV, imperator
in Italiam rediens, Cremam in
odium Cremonensium reaedificavit. Quo
anno ego Sicardus, praesentis operis compilator
et scriba, Cremonae, licet indigne,
electus sum ad episcopale officium</i>. Trattenevasi
tuttavia in Verona il buon papa
<i>Lucio III</i>, quando Iddio volle chiamarlo
a sè. Concordano gli storici in asserire <span class="fnote">[Martin. Polonus, in Chron. Radulph. de
Diceto et alii.]</span>
che la sua morte accadde verso il fine di
novembre, e data gli fu sepoltura nel dì
25 di quel mese. Era stato eletto in questo
medesimo anno arcivescovo di Milano
<i>Uberto Crivello</i> chiamato Lamberto
con errore da altri. Tale dovea essere il
di lui merito, che il collegio de' cardinali
appena dopo le esequie del defunto papa
Lucio s'accordarono in eleggerlo sommo
pontefice. Prese egli il nome di <i>Urbano III</i>,
e continuò a governar come arcivescovo
la chiesa di Milano per tutto il tempo
del suo pontificato, siccome han già concludentemente
provato il p. Pagi <span class="fnote">[Pagius, in Crit. Baron.]</span> e il
signor Sassi <span class="fnote">[Saxius, in Notis ad Sigon., de Regno Ital.,
lib. 6.]</span>. Un de' motivi, per li quali
l'imperador Federigo andava rondando
per l'Italia, quello era eziandio di
trattare il matrimonio di <i>Costanza</i> figliuola
<span class="pagenum" id="Page_893">[893]</span>
postuma del fu <i>re Ruggieri</i> avolo di <i>Guglielmo
II</i> re di Sicilia, col <i>re Arrigo</i> suo
primogenito. Vedeva egli quel re senza
successione, e bramoso di unire il fioritissimo
regno della Sicilia, che abbracciava
ancora la Puglia, la Calabria, Napoli
e il principato di Capoa, si diede a
far maneggi nella corte di Sicilia per ottenere
il suo intento. Vi si trovarono
delle difficoltà, ripugnando i consiglieri
del re Guglielmo all'unione di quegli
Stati coll'imperio, e alla signoria de' Tedeschi,
il governo de' quali era assai screditato
ne' tempi d'allora. Più ancora par
verisimile che segretamente si opponesse
il romano pontefice, per non trovarsi un
dì fra le forbici e senza l'appoggio dei
re di Sicilia, stati in addietro difensori
della Chiesa romana. Ma ebbe maniera
Federigo di guadagnar il punto. Abbiamo
dall'Anonimo Casinense <span class="fnote">[Anonymus Casinens., in Chron., tom. 5
Rer. Ital.]</span> che in questo
anno fu conchiusa la pace fra esso
Augusto e il re Guglielmo. Fra i patti di
quella pace vi dovette entrare il matrimonio
suddetto, di cui parleremo nell'anno
prossimo seguente. Abbiamo anche
dal suddetto storico, da Niceta Coniate <span class="fnote">[Niceta Choniates, in Histor.]</span>,
da Sicardo <span class="fnote">[Sicard., in Chron.]</span> e dalla Cronica
di Fossanuova <span class="fnote">[Johann. de Ceccano, Chron. Fossaenovae.]</span> che il predetto Guglielmo
II re di Sicilia, per vendicarsi dei
Greci che l'aveano molto prima beffato
nel trattato di matrimonio con una figliuola
di <i>Manuello Comneno</i> loro imperadore,
e per la loro barbarie contro de' Latini,
animato ancora da <i>Alessio Comneno</i>, che
era ricorso a lui, spedì nel dì 11 di giugno
una potentissima flotta a' danni di
<i>Andronico</i> (tiranno allora regnante sul
trono di Costantinopoli) sotto il comando
del conte Tancredi suo cugino. S'impadronì
questa armata nel dì 24 di giugno
della città di Durazzo, e nella festa
di san Bartolommeo d'agosto, dell'insigne
città di Tessalonica, ossia di Salonichi.
<span class="pagenum" id="Page_894">[894]</span>
Conquistò molte altre città, castella
e rocche, le quali tutte giurarono fedeltà
al re siciliano, le cui genti commisero
ogni sorta di crudeltà e sacrilegii in tale
occasione. Ucciso in questo mentre <i>Andronico</i>,
succedutogli <i>Isacco Angelo</i> nell'imperio,
non tardò ad inviare una poderosa
flotta per fermar questi progressi;
e non finì la faccenda, che ebbero una
rotta i Siciliani per terra; e dipoi s'intavolò
una pace fra loro, ma con frode,
perchè gli uffiziali del re Guglielmo traditi,
furono condotti prigioni a Costantinopoli.
Li fece ben rilasciare Isacco; ma
a buon conto egli ricuperò tutto il perduto,
e la flotta siciliana molto confusa
se ne tornò a' suoi porti.
</p>

<hr />
</div>

<div class="chapter">
<h2 class="hidden" id="MCLXXXVI">MCLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MCLXXXVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Urbano III</span> papa 2.</td>
  </tr>
  <tr>
    <td><span class="smcap">Federigo I</span> re 35, imper. 32.</td>
  </tr>
  <tr>
    <td><span class="smcap">Arrigo VI</span> re d'Italia 1.</td>
  </tr>
</table>

<p>
Continuò anche <i>Urbano III</i> papa la
sua dimora in Verona: il che si raccoglie
dalle di lui lettere scritte in quella città
nel dì 12 di gennaio dell'anno presente,
pubblicate dal cardinal Baronio <span class="fnote">[Baron., in Annal. Ecclesiast.]</span>, e da
due bolle che si leggono nel Bollario casinense <span class="fnote">[Bullar. Casin., tom. 2, Constit. CCIV et CCV.]</span>.
Venne a Milano il <i>re Arrigo</i>
primogenito dell'imperador <i>Federigo</i>, e
colà parimente fu condotta <i>Costanza</i> zia
di <i>Guglielmo II</i> re di Sicilia, che si trovava
allora in età d'anni trentuno; nè
mai fu monaca, come chiaramente dimostrò
il suddetto cardinal Baronio. Per
attestato di Gotifredo da Viterbo <span class="fnote">[Godefridus Viterbiensis, in Chron.]</span>, che
con questo racconto dà fine alla sua Cronica,
furono celebrate le nozze di questi
principi presso Milano nel palazzo contiguo
alla basilica di santo Ambrosio, con
incredibil magnificenza e concorso di
nobiltà, e coll'assistenza dell'<i>imperador
Federigo</i> nel dì 27 di gennaio. Gotifredo,
monaco di san Pantaleone, lasciò scritto
che esso Augusto celebrò il santo Natale
<span class="pagenum" id="Page_895">[895]</span>
in Milano, e che <i>in octava Epiphaniae
nuptias filii sui opulentissime cum magna
poene cunctorum procerum frequentia apud
Ticinum agit</i> <span class="fnote">[Godefridus Monachus S. Pantal., in Annal.]</span>. Ma merita qui più
fede il suddetto Gotifredo da Viterbo,
perchè italiano, e perchè scrittore di cose
da sè vedute, che ciò riferisce avvenuto
in Milano. Anche Sicardo contemporaneo <span class="fnote">[Sicard., in Chron., tom. 7 Rer. Ital.]</span>,
oltre ad Ottone da san Biagio <span class="fnote">[Otto de S. Blasio, in Chron.]</span>
e a Galvano Fiamma <span class="fnote">[Gualvanus Flamm., in Manipul. Flor.]</span>, asserisce lo
stesso. E però molto meno è da ascoltare
Arnoldo da Lubeca, dove scrive
che la solennità di quelle nozze fu data
<i>in confinio Papiensium et Mantuanorum</i> <span class="fnote">[Arnol. Lubec., lib. 3, cap. 14.]</span>:
che è un evidente errore a chiunque sa
che Pavia non confina con Mantova.
Frate Francesco Pipino dell'ordine dei
predicatori aggiugne una particolarità,
cioè che l'imperador Federigo nel precedente
anno <i>mense julio cum aliquot
Theutonicis et Lombardis perrexit Apuliam,
accepturus filiam regis Willielmi</i>
(dee dire <i>Rogerii</i>) <i>Constantiam nomine,
Henrico filio suo in uxorem</i> <span class="fnote">[Pipinus, Chron., cap. 2, tom. 9 Rer. Ital.]</span>. Però
probabile è che Federigo nell'anno addietro
dalla Toscana passasse ai confini
del regno, detto oggidì di Napoli, per
trattar più da vicino della pace e delle
nozze di Costanza col re Guglielmo. Soggiugne
il Pipino: <i>Pro cujus dote recepit
ultra centum quinquaginta somarios, auro,
argento, palliis et aliis pretiosis jocalibus
onustos. Praefatam igitur Constantiam
hyeme sequenti, de mense scilicet
februarii</i> (januarii) <i>anno Incarnationis
dominicae MCLXXXVI, idem Henricus cum
maximis solemnitatibus desponsavit uxorem,
et ambos idem imperator coronis regalibus
insignivit.</i> Lo stesso vien confermato
dalla Cronica di Piacenza, sì per
l'andata di Federigo verso la Puglia,
come ancora per la dote. <i>Et habuit ex ea
plusquam CL equos oneratos auro et argento,
et samitorum, et palliorum, et grixiorum,
<span class="pagenum" id="Page_896">[896]</span>
et variorum, et aliarum bonarum
rerum</i> <span class="fnote">[Chron. Placent., tom. 16 Rer. Ital.]</span>. Attesta anch'egli che Costanza
passò per Piacenza, <i>eundo Mediolanum,
ubi dicto anno desponsata fuit per dominum
Henricum regem, et ipsi jugales ibi coronati
fuerunt</i>. Il medesimo abbiam dalla
Cronica di Parma <span class="fnote">[Chron. Parmense, tom. 9 Rer. Ital.]</span>. E perciocchè i
Cremonesi non intervennero a quella
suntuosa funzione, l'ebbe sì forte a male
Federigo, che, trovati dei pretesti, li mise
al bando dell'imperio. Il Sigonio <span class="fnote">[Sigon., de Regno Ital., lib. 15.]</span>, seguitando
un po' troppo confidentemente
Galvano Fiamma <span class="fnote">[Gualvanus Flamma, in Manipul. Flor.]</span>, scrisse che nell'anno
1184 il re Arrigo ricevette la corona
ferrea in santo Ambrosio di Milano. Lo
stesso Fiamma altrove, cioè nella Cronica
maggiore manoscritta, ci vien dicendo
che Arrigo e Costanza <i>fuerunt coronati in
sancto Ambrosio et in Modoetia</i>. All'incontro
il cardinal Baronio <span class="fnote">[Baron., in Annal. Ecclesiast.]</span> e il Puricelli <span class="fnote">[Puricell., Monum. Basilic. Ambros., n. 596.]</span>
credono seguita cotal coronazione
nell'anno 1185. Ma s'imbrogliano
poi tali ed altri scrittori in assegnare
l'arcivescovo di Milano che gli desse la
corona, adducendo alcuni <i>Algisio</i>, altri
<i>Uberto</i>, ed altri <i>Milone</i>.
</p>

<p>
La verità si è, che il re Arrigo e Costanza
sua moglie furono coronati in
quest'anno correndo il mese di gennaio,
come si ricava dai sopra allegati autori.
Ascoltisi Rodolfo da Diceto <span class="fnote">[Radulphus de Diceto, Imag. Histor.]</span>: <i>Inter
Henricum,</i> dice egli, <i>regem teutonicum et
Constantiam filiam Rogeri siculi regis,
amitam vero Guillielmi regis siculi, generi
regis Anglorum, matrimonium celebratum
est: sexto kalendas februarii viennensis
archiepiscopus Fredericum imperatorem
romanum Mediolani coronavit</i>: cioè colla
corona del regno di Borgogna. <i>Eodem in
die aquilejensis patriarcha coronavit</i> (cioè
colla corona del regno d'Italia) <i>Henricum
regem teutonicum, et ab ea die vocatus
est Caesar. Quidam episcopus teutonicus
<span class="pagenum" id="Page_897">[897]</span>
coronavit Constantiam, amitam
Willelmi regis siculi</i> (cioè come regina
della Germania). <i>Haec acta sunt in monasterio
sancti Ambrosii</i>, e non già in Monza.
All'arcivescovo di Milano apparteneva
il dar la corona ferrea al nuovo re
d'Italia. E perciocchè allora papa Urbano
III riteneva tuttavia come arcivescovo
quella chiesa, nè volle, per dissapori già
insorti tra lui e l'imperadore, intervenir
a quella funzione, Gotifredo patriarca di
Aquileia, uomo arditissimo, e persona
assai mondana, senza riguardo al papa si
usurpò quel diritto, e conferì al re Arrigo
la corona del regno d'Italia. Per questa
sua prosunzione fu sì egli, come gli altri
vescovi assistenti a quella coronazione,
sospeso dai divini uffizii da papa Urbano.
Ne abbiamo l'attestato presso l'autor
della Cronica acquicintina, che narrando
le dissensioni nuovamente nate fra papa
Urbano e Federigo Augusto, così ne parla:
<i>Praecipue quod patriarcha aquilejensis,
et quidam episcopi interfuerunt, absque
consensu papae, coronationi Henrici
regis die quadam solemni in Italia: quos
omnes papa a divino suspendit officio</i> <span class="fnote">[Chron. Acquicinct. apud Pagium ad hunc
annum.]</span>.
Ci ha conservati Arnoldo da Lubeca <span class="fnote">[Arnold. Lubec., Chron., lib. 3, cap. 16.]</span>
gli altri capi delle querele di papa Urbano
contra di Federigo imperadore. Lamentavasi
in primo luogo ch'egli indebitamente
occupasse il patrimonio della contessa
Matilda, da lei donato alla Chiesa
romana. Poscia che l'imperadore, venendo
a morte qualche vescovo, entrasse in
possesso de' beni di quelle chiese, con
fare lo spoglio in danno intollerabile dei
vescovi successori. In terzo luogo, che,
col pretesto di toglier le badesse scandalose,
occupasse le rendite de' monisteri, e
non ne sostituisse altre di miglior professione.
Eravi anche lite per cagione del
nuovo arcivescovo di Treveri, e per le decime
possedute od usurpate dai laici. Di
più non ne dico per non diffondermi troppo;
ma si può ben credere che una delle
<span class="pagenum" id="Page_898">[898]</span>
cose che maggiormente amareggiava l'animo
del pontefice e de' cardinali, fossero
le nozze di Costanza col re Arrigo, ben
conoscendo essi le mire di Federigo sopra
un regno spettante alla Chiesa romana,
senza averne egli ricercato l'assenso del
sommo pontefice, e prevedendo i guai che
ne poteano venire, e che vennero in fatti
all'Italia per questa alleanza.
</p>

<p>
Lo sdegno conceputo dall'imperador
Federigo contra de' Cremonesi, e maggiormente
fomentato dai Milanesi, il condusse
quest'anno ai loro danni. Con tutte
dunque le forze d'essi Milanesi, de' Piacentini,
Bresciani ed altri popoli, ostilmente
passò nel territorio di Cremona
sul principio di giugno, prese varie terre
e castella; e trovato Castel-Manfredo,
poco dianzi fabbricato da' Cremonesi, che
facea resistenza, ne intraprese l'assedio, e
superatolo colla forza, lo distrusse. Fu in
tale occasione ch'egli concedette ai Milanesi
varie castella poste fra i fiumi Adda
ed Oglio, cioè Rivolta, Casirate, Agnanello
ed altri. Il diploma di tal concessione,
da me dato alla luce, si vede scritto
in quest'anno <i>in territorio cremonensi, in
destructione castri Meimfredi, quinto idus
junii</i> <span class="fnote">[Antiquit. Italic., Dissert. XLVII.]</span>. Veggendosi perciò a mal partito
i Cremonesi, cominciarono a trattar
d'accordo, e a questo fine spedirono all'imperadore
un personaggio a lui noto,
cioè <i>Sicardo</i> loro vescovo, il quale così
efficacemente si adoperò, che rimise in
grazia di lui il suo popolo. Così ne parla
nella sua Cronica lo stesso Sicardo:
<i>Anno Domini MCLXXXVI imperator quoddam
castrum Cremonensium, quod Manfredi
nomine vocabatur, omnino destruxit.
Sed auctore Domino per meum ministerium
facta est inter imperatorem et cives
meos reconciliatio</i> <span class="fnote">[Sicard., in Chron., tom. 7 Rer. Ital.]</span>. Si truova dipoi Federigo
nel dì 22 di giugno in Varese, nobil
terra del Milanese, dove concedette
un privilegio alla badia del Mezzano, pubblicato
dal Campi <span class="fnote">[Campi, Istor. di Piacenza.]</span>. Dopo queste imprese
<span class="pagenum" id="Page_899">[899]</span>
Federigo se ne tornò in Germania,
e fece tosto conoscere il suo mal talento
contra di papa Urbano <span class="fnote">[Arnoldus Lubecensis, lib. 3, cap. 17.]</span> con far serrar
tutte le vie dell'Alpi, acciocchè niuno
dalla Germania potesse venire in Italia
alla santa Sede. Aveva egli anche lasciato
al figliuolo Arrigo il governo dell'Italia,
e speditolo coll'esercito alla volta di
Roma, per maggiormente angustiare il
papa, sulla speranza di ridurlo ai suoi
voleri. Per quanto vo io conghietturando,
andava Arrigo d'accordo col senato romano;
laonde portò la guerra unito con
essi Romani alle terre che tuttavia si
mantenevano sotto l'ubbidienza del romano
pontefice. Ed ecco quanto breve
durata ebbe la pace di Venezia. Scrive
Giovanni da Ceccano <span class="fnote">[Johann. de Ceccano, Chron. Fossaenovae.]</span> che esso re in
quest'anno soggiogò tutta la Campania,
cioè quella che apparteneva al romano
pontefice, fuorchè la rocca di Fumone; e
assediò castello Ferentino per nove giorni.
Altri gran danni recò l'armata sua a
quelle parti; ed egli restituì Ceperano a
Riccardo Reberi. Aggiugne, che i Romani
sul principio di dicembre passarono nella
stessa Campania, diedero alle fiamme
Monte Lungo, e dopo varii saccheggi se
ne tornarono a casa. Che il re Arrigo
facesse delle altre ostilità in quelle parti,
lo raccolgo da uno strumento altrove da
me pubblicato <span class="fnote">[Antiquit. Ital., Dissert. L.]</span>. Abbiamo anche dalla
Cronica acquicintina <span class="fnote">[Chron. Acquicinct. apud Pag.]</span>, che incontratosi
il re Arrigo in un famiglio del papa che
portava a Verona una buona somma di
oro e d'argento, gli tolse tutto, e fecegli
anche tagliare il naso in disprezzo del
papa. Intanto non bastò ai Cremonesi di
aver acconciati i loro interessi coll'imperador
Federigo; vollero similmente assicurarsi
<span class="pagenum" id="Page_900">[900]</span>
del sole nascente, cioè del medesimo
re Arrigo. Speditagli adunque una
ambasceria, ottennero anche da lui pace.
Lo strumento fu scritto in quest'anno,
<i>qui fuit sextus intrante mense julii. Actum
sub temptorio regis Henrici feliciter, quando
erat in obsidione Urbis Veteris</i>. Fra i
testimoni si conta <i>Otto Frangenspanem
praefectus Romae</i>. Altri deciderà se qui
si parli dell'assedio d'Orvieto, oppure di
Civita vecchia. Il Sigonio dice Orvieto, e
a lui mi attengo anch'io. Accennai di sopra
che le appellazioni della marca di
Verona furono appoggiate ad <i>Obizzo marchese</i>
d'Este. In confermazione di ciò ho
prodotto altrove <span class="fnote">[Antichità Estensi, P. I.]</span> due sentenze date dal
medesimo marchese, l'una in quest'anno
<i>die Mercurii, qui fuit quarto idus decembris</i>,
dove si truova <i>marchio Opizo, commissis
nobis per imperatorem appellationibus
totius Paduae, atque ejus districtus,</i> ec.;
e l'altra nell'anno seguente 1187, proferita
in Este, nella quale si legge: <i>Ego
Opizo marchio de Hest, vicarius et nuncius
domni imperatoris Federici, ad audiendas
causas appellationum Veronae, et ejus
districtus,</i> ec. In passando il re Arrigo nel
mese di giugno di quest'anno per la
Toscana, avea ricevuto in sua grazia i
Sanesi, ma con rigorose condizioni, come
apparisce dallo strumento da me dato
alla luce <span class="fnote">[Antiquit. Ital., Dissert. L.]</span>. Ma dovette quel popolo ingegnarsi,
e verisimilmente con quel segreto
che ha tanta forza nel mondo, per ricuperare
i perduti diritti; e però sul fine d'ottobre,
mentre esso re dimorava in <i>Cesena,
VIII kalendas novembris, Indictione V,</i>
ottennero da lui un diploma grazioso,
che si può leggere nelle mie Antichità italiane <span class="fnote">[Ibidem.]</span>.
</p>

<p>
<span class="pagenum" id="Page_901">[901]</span>
</p>

<hr />
</div>

<div class="chapter">
<h2 class="hidden" id="MCLXXXVII">MCLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="smcap lowercase">MCLXXXVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Gregorio VIII</span> papa 1.</td>
  </tr>
  <tr>
    <td><span class="smcap">Clemente III</span> papa 1.</td>
  </tr>
  <tr>
    <td><span class="smcap">Federigo I</span> re 36, imper. 33.</td>
  </tr>
  <tr>
    <td><span class="smcap">Arrigo VI</span> re d'Italia 2.</td>
  </tr>
</table>

<p>
Fu segnato il presente infelicissimo
anno colle lagrime di tutta la cristianità.
La santa città di Gerusalemme, che avrebbe
dovuto ispirare in tutti i suoi abitanti
cristiani la divozione e il timore di Dio,
già era divenuta il teatro dell'ambizione,
della incontinenza e degli altri vizii
che accompagnano il libertinaggio; e
questi si miravano baldanzosi fra quella
gente. Però Dio volle finirla. Insorsero
fra i principi delle dissensioni a cagione
del regno; e perchè non si mantenea la
fede a Saladino potentissimo sultano di
Babilonia e dell'Egitto, nè agli altri vicini <span class="fnote">[Sicard., Chron., tom. 7 Rer. Italic. Bernard.
Thesaurar., Histor., tom. 7 Rer. Ital. Guillelm. Nangius,
in Chron. Chron. Acquicinct. apud Pagium.
Chron. Reicherspergense.]</span>,
esso Saladino con ismisurato esercito
marciò alla volta della Palestina.
Rimasero sconfitti i Cristiani (e fu creduto
per tradimento di <i>Rinaldo principe</i>
di Montereale, e di <i>Raimondo conte</i> di
Tripoli) con istrage di molti, e colla prigionia
del re Guido, e di moltissimi altri
nobili, fra' quali si abbattè il vecchio <i>Guglielmo
marchese</i> del Monferrato, che era
andato alla visita de' luoghi santi, ed anche
per assistere al picciolo suo nipote.
Cotal disgrazia si tirò dietro la perdita
di molte città. Dopo di che Saladino condusse
l'armata terrestre e marittima sopra
l'importante città di Tiro, e ne formò
l'assedio. Era perduta quella nobil
città, se per avventura <i>Corrado</i> figliuolo
del suddetto marchese Guglielmo, venendo
da Costantinopoli per andare ai luoghi
santi, intesa la perdita di Tiberiade, ossia
di Accon, voltata vela, non fosse qualche
tempo prima approdato ad essa città di
Tiro, dove da quel popolo ricevuto come
angelo di Dio, fu eletto per loro signore.
<span class="pagenum" id="Page_902">[902]</span>
Guidò Saladino sotto quella città il vecchio
marchese suo prigione, esibendone
la libertà a Corrado, se gli rendeva la
terra: altrimente minacciandone la morte,
se non accettava l'offerta. Nulla si
mosse il marchese Corrado; anzi rispose
ch'egli sarebbe il primo a saettare il padre,
se Saladino l'avesse esposto per impedir
la difesa. La costanza di questo
principe fece mutar pensiero a Saladino,
che niun danno per questo inferì al vecchio
marchese. Non amando poi egli di
consumare il tempo sotto una città sì
dura, con perdere il frutto della vittoria,
rivolse l'armata contro le città circonvicine
a Gerusalemme; e impadronitosene,
obbligò infine alla resa la santa città
nel dì 2 di ottobre: colpo che riempiè
d'incredibil dolore tutti quanti i fedeli.
Tornò poscia il vittorioso Saladino all'assedio
di Tiro nel mese di novembre.
Avea il valoroso marchese Corrado nei
giorni addietro coll'aiuto de' Pisani battuta
due volte la flotta nemica, prese ancora
alcune lor galee e navi nel porto di
Accon, provveduta la città di viveri, e
fabbricato un forte barbacane. Caddero,
il dì innanzi che arrivasse Saladino, quaranta
braccia di questo muro: il che atterrì
sommamente il popolo cristiano, ma
non già l'intrepido marchese Corrado,
che, impiegati uomini e donne, riparò in
un dì quel danno. Fatte poi vestire da
uomo le donne, e messele sulle mura, inviò
i Pisani di nuovo ad Accon, da dove
condussero due navi cariche di vettovaglie.
E questi medesimi da lì a non molto
presero cinque altre galee nemiche piene
di gente e di viveri. Per queste perdite
arrabbiato Saladino, fece dei mirabili sforzi
contra del barbacane, adoperando assalti
e quante macchine di guerra erano
allora in uso, con gran perdita de' suoi,
e lieve degli assediati. E perciocchè ai
Pisani venne fatto, inseguendo nove galee
della flotta infedele, di pressarle di
maniera che i Barbari attaccarono ad esse
il fuoco, Saladino, che avea perduta molta
gente, trovandosi anche sprovveduto di
<span class="pagenum" id="Page_903">[903]</span>
aiuto per mare, finalmente nell'ultimo
giorno di decembre, oppure nel dì primo
del seguente gennaio, dopo aver bruciate
tutte le macchine, si ritirò pieno di dispetto
dalla città di Tiro. In segno ancora
del suo dolore fece tagliar la coda al proprio
cavallo, per incitare in questa maniera
i suoi alla vendetta. Di qui probabilmente
ebbe principio il rito de' Turchi
di appendere allo stendardo loro la coda
del cavallo per segno di guerra. Distesamente
parla di questi fatti Bernardo Tesoriere,
la cui Storia ho dato alla luce,
oltre a molti altri scrittori, che un lacrimevol
racconto lasciarono di questi infelici
successi de' Latini in Oriente. Di tante
conquiste tre sole città restarono in lor
potere, cioè Antiochia, Tiro e Tripoli.
</p>

<p>
Andavano intanto maggiormente crescendo
i dissapori fra <i>papa Urbano III</i> e
l'<i>imperador Federigo</i>; e quantunque il
pontefice, il quale nel dì 4 di giugno, stando
in essa città di Verona, diede una bolla
in favor delle monache di santa Eufemia
di Modena <span class="fnote">[Antiquit. Italic., Dissert. XXVI.]</span>, si vedesse in molte strettezze,
perchè dall'un canto Federigo
avea serrati i passi fra la Germania e
l'Italia, e teneva come in pugno tutta la
Lombardia e la Romagna, e dell'altro
gli Stati della Chiesa romana erano malmenati
dal giovane re Arrigo; tuttavia,
come personaggio di gran cuore e zelo,
prese la risoluzione di usar l'armi spirituali
contra di Federigo <span class="fnote">[Arnold. Lubec., lib. 3, cap. 18.]</span>. Citollo nelle
debite forme; ma quando fu per fulminare
la scomunica, i Veronesi, con rappresentargli
che erano servi ed amici
dell'imperadore, il pregarono di non voler
nella loro città far questo passo, che
avrebbe fatto grande strepito, e cagionato
loro dei gravi disturbi. Il perchè Urbano
si partì di Verona, ed incamminossi
alla volta di Ferrara, con pensiero d'effettuar
ivi il suo disegno. Gervasio Tiberiense <span class="fnote">[Gervas. Tiberiens., in Chron.]</span>
all'incontro scrive che s'era
intavolato, anzi sottoscritto un accordo
<span class="pagenum" id="Page_904">[904]</span>
fra esso papa e Federigo: dopo di che
Urbano sen venne a Ferrara. Lo stesso
abbiamo dal Cronografo Sassone. Comunque
sia, appena giunto il pontefice
in quella città, quivi caduto infermo, passò
a miglior vita nel dì 19 d'ottobre.
Dopo avergli per sette giorni il popolo
ferrarese fatte solenni esequie, gli diede
sepoltura nella cattedrale. Buona parte
degli storici <span class="fnote">[Hugo Antissiodor. Ptolomaeus Lucensis,
Neubrig. et alii.]</span>, copiando l'un l'altro,
lasciarono scritto che il buon pontefice
Urbano, pervenutagli la dolorosa nuova
della perdita di Gerusalemme, non potendo
reggere all'afflizione, mancò di
vita. Difficile è ben da credere che in sì
poco tempo fosse portato a Ferrara quel
funestissimo avviso. Se egli morì d'affanno,
come vien preteso, dovette piuttosto
essere per la notizia ricevuta della
rotta precedentemente data da Saladino
ai cristiani, e della presa di varie città, e
dell'assedio di Tiro. Dopo la sepoltura
del defunto papa Urbano, fu in suo luogo
assunto al pontificato <i>Alberto cardinale</i> di
san Lorenzo in Lucina, cancelliere della
santa romana Chiesa, che prese il nome
di <i>Gregorio VIII</i>. Non tardò questo pontefice,
lodatissimo da tutti gli scrittori, a
spedir lettere circolari a tutta la cristianità,
che si leggono presso Ruggieri Hovedeno <span class="fnote">[Rogerius Hovedenus, in Annalib.]</span>,
e son anche riferite dal cardinal
Baronio <span class="fnote">[Baron., in Annal. Eccl.]</span>. In esse caldamente
esorta tutti i fedeli al soccorso di Terra
santa, con prescrivere ancora digiuni e
preghiere per placare l'ira di Dio. Una
lettera di questo pontefice ad Arrigo, <i>regi
electo Romanorum imperatori</i>, pubblicata
dal Leibnizio <span class="fnote">[Leibnitius, Prodr. ad Cod. Jur. Gent.]</span>, per provare usato
fin allora il titolo d'imperadore eletto,
non può stare, perchè contraria all'uso
di que' tempi. Leggonsi ancora presso
l'Ughelli <span class="fnote">[Ughell., Ital. Sacr., tom. 3 in Episcop. Pisan.]</span> i privilegii e le esenzioni
concedute nell'ottobre dell'anno presente
da <i>Corrado marchese</i>, che s'intitola
<span class="pagenum" id="Page_905">[905]</span>
<i>figliuolo del marchese di Monferrato</i>, ai
Pisani, pel soccorso a lui dato nella difesa
di Tiro. Per attestato degli Annali
Genovesi <span class="fnote">[Annal. Genuens., lib. 5, tom. 6 Rer. Ital.]</span>, scrisse il medesimo Corrado
lettere all'imperadore, e ai re di Francia,
Inghilterra e Sicilia, implorando aiuto
per gli urgenti bisogni della cristianità
in Levante. Verisimilmente venne nel
dì 10 di dicembre a Pisa il nuovo papa
<i>Gregorio VIII</i>, appunto per muovere quel
popolo e i Genovesi a far maggiori sforzi
per sostenere la cadente fortuna de' cristiani
latini in Levante. Ma Iddio dispose
altrimenti; imperciocchè questo pontefice,
degnissimo di lunga vita per le sue
rare virtù, infermatosi in essa città di
Pisa, fu chiamato da Dio ad un miglior
paese nel dì 17 del mese suddetto, e fu
seppellito il sacro suo corpo in quella cattedrale.
Che vacasse la cattedra di san
Pietro venti giorni, onde solamente nel
gennaio dell'anno seguente fosse eletto
il di lui successore, lo credettero il Sigonio,
il Panvinio, il Baronio ed altri. Ma,
secondo le pruove recate dal padre Pagi <span class="fnote">[Pagius, in Critic. ad Annal. Baron.]</span>,
l'elezione di un altro pontefice seguì
nel dì 19 del suddetto dicembre.
Nelle Croniche Pisane <span class="fnote">[Chron. Pisan., apud Ughellium, tom. 3 Ital.
Sacr.]</span> è scritto:
<i>XIV kalendas ejusdem mensis cardinalis
Paulus praenestinus episcopus in eadem
Ecclesia majori pontifex summus est electus,
levatus ab hospitio sancti Pauli de
Ripa Arni, et largiente Domino Clemens III
vocatus est</i>. Sicchè fu eletto papa e consecrato
<i>Paolo cardinale</i> e vescovo di Palestrina,
di nazione Romano, che si fece
chiamare <i>Clemente III</i>.
</p>

<p>
Ho detto di sopra che l'ottimo <i>papa
Gregorio VIII</i> si portò a Pisa per incitar
non meno quel popolo che l'altro di Genova
all'aiuto di Terra santa; ma ho
detto poco. Fu di mestieri il mettere prima
pace fra quelle due nazioni, giacchè
di nuovo s'era accesa la guerra fra esse.
Abbiamo dai continuatori degli Annali
<span class="pagenum" id="Page_906">[906]</span>
Genovesi di Caffaro <span class="fnote">[Annal. Genuens., lib. 3.]</span> che in quest'anno
i Pisani, contravvenendo ai trattati e
giuramenti della pace, con un'armata
passarono in Sardegna, dove spogliarono
e cacciarono da tutto il giudicato di Cagliari
quanti mercatanti genovesi trovarono
in quelle parti. All'avviso della
rotta pace, allestirono immediatamente i
Genovesi un potente esercito per passare
a Porto Pisano, quand'ecco comparire a
Genova una lettera del <i>re Arrigo</i>, che i
Pisani aveano segretamente procacciata
al bisogno. In essa pregava il re i Genovesi
di desistere per amor suo dall'offesa
de' Pisani; e però si disarmò la preparata
flotta, a riserva di dieci galee, che, passate
in Sardegna, infestarono non poco i
Pisani, e preso il castello di Bonifazio,
fabbricato da essi Pisani, lo distrussero
da' fondamenti. Bernardo di Guidone <span class="fnote">[Bernardus Guidonis, P. I, tom. 3 Rer. Ital.]</span>
ed altri scrivono che la pace fra questi
due popoli fu maneggiata e conchiusa dal
suddetto papa Gregorio VIII. Ma di ciò
nulla ha il continuatore de' suddetti Annali
di Genova, che pur era contemporaneo.
Sul fine di quest'anno, o sul principio
del seguente, come ha dimostrato
il signor Sassi <span class="fnote">[Saxius, in Not. ad Sigon. de Regno Ital.]</span>, arcivescovo di Milano
fu eletto <i>Milone</i> da Cardano vescovo di
Torino, e Milanese di patria. E, se vogliam
credere a Galvano Fiamma <span class="fnote">[Gualvanus Fiamma, in Manip. Fior.]</span>, l'anno fu
questo, in cui il popolo di Milano elesse
per suo primo podestà Uberto de' Visconti
di Piacenza. Nè vo' lasciar di dire una
particolarità a noi conservata da Bernardo
Tesoriere <span class="fnote">[Bernard. Thesaurar., Chron., cap. 165.]</span>: cioè che alcune migliaia
di cristiani cacciati da Gerusalemme
pervennero ad Alessandria d'Egitto,
e quivi svernarono sino al marzo dell'anno
seguente, trattati con assai carità
ed ospitalità da que' Saraceni. Arrivarono
in quel mese trentasei navi di Pisani,
Genovesi e Veneziani, che imbarcarono
quanti cristiani poteano pagare il nolo.
<span class="pagenum" id="Page_907">[907]</span>
Essendo restato in terra un migliaio di
essi, il governator saraceno volle saperne
la cagione, e inteso che era perchè
non aveano di che pagare, fece una severa
parlata a que' capitani di navi per
la poca lor carità verso de' cristiani
loro fratelli, con vergogna del nome cristiano,
quando Saladino ed egli stesso gli
aveano trattati tutti con tanta amorevolezza
e clemenza. E perchè non perisse
quella povera gente, e non divenisse
schiava, volle che la ricevessero nelle
navi, e la trasportassero in Italia, con
dar loro di sua borsa tanto biscotto ed
acqua dolce, quanto potea bastare pel
viaggio. Tutti raccontano che Saladino
più de' cristiani medesimi era misericordioso
verso de' poveri cristiani. Sicchè i
più de' nostri non per motivo alcuno di
religione, ma per sete di guadagno, e per
vivere più liberamente, usavano in quei
tempi di andare in Terra santa. Nè si
vuol tacere che l'ingrandimento e la ricchezza
de' Pisani e Genovesi s'ha in parte
da attribuire alle caravane de' pellegrini
che le lor navi conducevano e
riconducevano da que' paesi, con ricavarne
un buon nolo, ed occupar la roba
di chi moriva nel viaggio. Molti privilegii,
esenzioni e diritti accordati circa
questi tempi al popolo pisano dai re di
Gerusalemme, dal principe d'Antiochia,
dal conte di Tripoli, dal principe di Tiro
e da altri principi cristiani di Levante si
possono leggere nelle mie Antichità italiane <span class="fnote">[Antiquit. Ital., Dissert. XXX, p. 907 et seq.]</span>.
</p>

<hr />
</div>

<div class="chapter">
<h2 class="hidden" id="MCLXXXVIII">MCLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MCLXXXVIII</span>. Indiz. <span class="smcap lowercase">VI</span>.</td>
  </tr>
  <tr>
    <td><span class="smcap">Clemente III</span> papa 2.</td>
  </tr>
  <tr>
    <td><span class="smcap">Federigo I</span> re 37, imper. 34.</td>
  </tr>
  <tr>
    <td><span class="smcap">Arrigo VI</span> re d'Italia 3.</td>
  </tr>
</table>

<p>
Le calamità di Terra santa quelle furono
che quetarono in questi tempi le
differenze pullulate di nuovo fra i sommi
pontefici e l'imperador Federigo. Cessarono
le ostilità per molti anni continuate
fra il re d'Ungheria e i Veneziani a cagion
<span class="pagenum" id="Page_908">[908]</span>
della Dalmazia. Si fece anche pace
fra i re di Francia e d'Inghilterra. In
somma la religione, che tante volte s'è
veduta sotto i piedi dell'ambizione dei
principi, questa volta restò in molti paesi
al disopra: tanto rimasero sbalorditi e
compunti i sovrani d'allora per la miserabil
perdita di Gerusalemme, e per gli
immensi progressi di Saladino. D'altro
allora non si parlava se non di queste
disavventure, e del loro rimedio. Aveva
il pontefice <i>Clemente III</i>, siccome quegli
a cui più che ad ogni altro stava a cuore
il sussidio di Terra santa, spediti alle
corti di tutti i principi della cristianità
varii cardinali legati per promuovere questo
importante affare <span class="fnote">[Abbas Urspergens., in Chron. Otto de Sancto
Blasio, in Chron. Chronograph. Saxo, Godefrid.
Monachus et alii.]</span>. Comparvero
due d'essi alla dieta generale tenuta dall'<i>imperador
Federigo</i> in Magonza verso
la metà della quaresima; e perorarono
così forte a nome del papa, che lo stesso
Federigo Augusto prese la risoluzione
di andar egli in persona alla testa di una
armata in Levante. Già la pace regnava
in Italia e Germania; lieve non era la
soma de' peccati di questo imperadore,
de' quali bramava egli di far penitenza
con sagrificare il resto de' cadenti suoi
giorni alla difesa del cristianesimo. Vi
entrò anche il desiderio della gloria, perchè
egli andando si teneva in pugno la
liberazion di Terra santa. Però prese la
croce egli, e coll'esempio suo trasse alla
risoluzion medesima <i>Federigo duca</i> di
Suevia suo figliuolo, e una gran quantità
di vescovi e principi. Fu dunque intimata
la spedizione nell'anno prossimo venturo,
e che intanto ognun si preparasse.
Grandi guerre addietro erano state tra
<i>Filippo re</i> di Francia ed <i>Arrigo re</i> d'Inghilterra.
Guglielmo arcivescovo di Tiro,
spedito dal papa, ed altri legati pontificii
non solamente condussero que' due monarchi
alla pace, ma gl'indussero ancora
a prender la croce, e a promettere di passare
in persona colle lor forze in Terra
<span class="pagenum" id="Page_909">[909]</span>
santa. Predicata parimente la crociata
per tutte le altre provincie della cristianità,
commosse i popoli alla sacra impresa.
I primi a portar colà dei soccorsi
furono gl'Italiani, chiamati dall'Abbate
Urspergense <i>homines bellicosi, discreti, et
regula sobrietatis modesti, prodigalitatis
expertes, parcentes expensis, quum necessitas
non incubuerit, et qui inter omnes
gentes soli scripta legum sanctione reguntur</i>.
Sotto nome d'Italiani sono qui compresi
i Veneziani, i Lombardi, i Toscani
e gli altri popoli di qua dal regno di Napoli.
Imperciocchè quanto a <i>Guglielmo II</i>
re di Sicilia e di Puglia, spedì egli una
flotta di dugento vele in soccorso della
città di Tiro <span class="fnote">[Sicard., in Chron., tom. 7 Rer. Ital.]</span>, che unita a quella di
<i>Corrado marchese</i> di Monferrato liberò
Tripoli dall'assedio di Saladino. Ma Sicardo <span class="fnote">[Bernard. Thesaurar., Hist., cap. 170.]</span>
con poca lode parla de' Siciliani.
Essendo stato in questo mentre rimesso
in libertà <i>Guido re</i> di Gerusalemme
da Saladino con varii nobili dianzi
suoi prigionieri, egli si animò a nuove
imprese, giacchè gli giunse in soccorso
una flotta numerosa di Veneziani, sopra
la quale era anche l'arcivescovo di Ravenna
<i>Gherardo</i> col vescovo di Faenza.
A questo, secondo alcuni, s'unì l'altra
de' Pisani, che era condotta dal loro arcivescovo
<i>Ubaldo</i>. Imperocchè allo zelantissimo
papa Clemente III riuscì in questo
anno, col mezzo di due cardinali deputati,
di rimettere la pace fra essi Pisani
e i Genovesi, come costa da una sua
bolla pubblicala dal Tronci <span class="fnote">[Tronci, Annal. Pisan.]</span>.
</p>

<p>
Ora il re Guido con questo possente
rinforzo deliberò di far l'assedio di
Tolemaide, ossia di Accon, importante
città marittima. Non giunse però la flotta
pisana, secondo il suddetto Sicardo,
alla città di Tiro, se non nell'anno seguente.
In questo sì, trovandosi Tiro
senza vettovaglie, l'indefesso <i>marchese
Corrado</i> inviò la sua flotta navale ad
Azoto. Presa fu quella terra dai cristiani,
<span class="pagenum" id="Page_910">[910]</span>
fatto prigione l'ammiraglio di Saladino
con cinquecento soldati, liberati molti
fedeli dalla schiavitù. Ricco bottino e
abbondanza di viveri fu riportata da
quelle vittoriose navi a Tiro, e Corrado
col cambio di quell'ammiraglio riebbe
in libertà il <i>marchese Guglielmo</i> suo padre.
Perchè il mio argomento nol richiede,
non mi stenderò io molto a narrar
quelle strepitose avventure, bastandomi
di solamente accennarle. A chi più ne
desidera, non mancano libri che diffusamente
trattano dalla guerra sacra. Mandò
intanto l'imperadore Federigo in Levante
a Saladino il conte Arrigo di Dedi con
lettere, nelle quali gl'intimava la restituzion
di Gerusalemme <span class="fnote">[Roger. Hovedenus, in Chron.]</span>: altrimenti lo
sfidava. Saladino se ne rise, e seguitò a
fare il fatto suo, con impadronirsi in
quest'anno di varie altre città. Con tutte
le disgrazie di Terra santa non si calmarono
in quest'anno le discordie tra i Piacentini
e Parmigiani <span class="fnote">[Chron. Placent., tom. 16 Rer. Ital.]</span>. Vennero questi
due popoli ad un fatto d'armi, in cui
restarono sconfitti i Parmigiani col <i>marchese
Maroello</i> Malaspina in valle di Taro.
Ma rinforzati dipoi i Parmigiani dai Cremonesi,
Modenesi e Reggiani, andarono
all'assedio della torre di Seno e di Castelnuovo,
e dopo tre giorni impadronitisi
di quelle castella, le diruparono.
Mosse intanto parola di pace col senato
romano il pontefice Clemente; e siccome
egli era lor concittadino, e i guai del
cristianesimo venivano allora uditi come
una gran predica dell'ira di Dio; così
trovò quel popolo disposto all'accordo.
Leggesi presso il cardinal Baronio <span class="fnote">[Baron., in Annalib. ad hunc annum.]</span>, e
più compiuto nelle mie Antichità italiche <span class="fnote">[Antiquit. Ital., Dissert. XLII, pag. 783.]</span>,
lo strumento della concordia stabilita
fra esso papa e i Romani nell'ultimo
dì di maggio, ove si veggono restituite
al pontefice romano tutte le regalie, ma
con aver egli sacrificato allo sdegno implacabile
de' Romani la città di Tuscolo
<span class="pagenum" id="Page_911">[911]</span>
troppo vicina a Roma, ed anche Tivoli,
con aver conservato il medesimo senato,
e accordate ad esso varie prerogative.
Nulladimeno prima del suddetto strumento
papa Clemente era venuto a Roma,
ricavandosi ciò da una sua lettera
scritta a <i>Guglielmo re</i> di Scozia, e riferita
dallo stesso Baronio, come data <i>Laterani
tertio idus martii, pontificatus nostri
anno primo</i>. Una sua bolla ancora s'ha
nel Bollario Casinense, data <i>XVI calendas
junii, Indictione VI, pontificatus anno primo</i> <span class="fnote">[Bullar. Casinens., tom. 2, Constit. CCVII.]</span>.
Era stato spedito in Germania
dai Cremonesi <i>Sicardo</i> lor vescovo <span class="fnote">[Sicard., in Chron.]</span>
per impetrare la licenza di rifabbricare
Castel-Manfredo. Senza poterla ottenere
se ne ritornò. In sua vece i Cremonesi
fondarono Castel-Leone, ossia Castiglione.
</p>

<hr />
</div>

<div class="chapter">
<h2 class="hidden" id="MCLXXXIX">MCLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MCLXXXIX</span>. Indiz. <span class="smcap lowercase">VII</span>.</td>
  </tr>
  <tr>
    <td><span class="smcap">Clemente III</span> papa 3.</td>
  </tr>
  <tr>
    <td><span class="smcap">Federigo I</span> re 38, imper. 35.</td>
  </tr>
  <tr>
    <td><span class="smcap">Arrigo VI</span> re d'Italia 4.</td>
  </tr>
</table>

<p>
Nella festa di san Giorgio di questo
anno, cioè nel dì 23 d'aprile, <i>Federigo
imperadore</i> diede principio alla sua spedizion
verso Oriente, conducendo seco
il suo figlio <i>Federigo</i> (e non già Corrado,
come pensò il padre Pagi) duca di
Suevia, con assaissimi altri principi, e
circa trenta mila cavalli, oltre alla fanteria.
Arnoldo da Lubeca <span class="fnote">[Arnold. Lubec., lib. 3, cap. 29. Chron. Reicherspergense.]</span> fa qui una
sparata grande, con dire, che giunto Federigo
al fine dell'Ungheria, si trovò avere
un esercito di cinquanta mila cavalli,
e di altri cento mila combattenti. Sicardo <span class="fnote">[Sicard., in Chron., tom. 7 Rer. Ital.]</span>
non gli dà se non novanta mila
soldati, fra' quali dodici mila cavalli.
Passò Federigo per l'Ungheria, ben accolto
da quel re e dalla regina sua moglie,
e sofferti molti incomodi per la
Bulgheria, poi s'inoltrò verso la Romania.
<span class="pagenum" id="Page_912">[912]</span>
Avendo conceputo dei sinistri sospetti
di questa poderosa armata <i>Isacco
Angelo</i> imperador de' Greci, fra il quale
ancora, se vogliam credere ad alcuni autori,
e Saladino sultano de' Saraceni
passava stretta intelligenza ed amicizia,
trattenne e maltrattò il vescovo di Munster
e il conte di Nassau, ambasciatori a
lui inviati; e spedì soldatesche per impedire
il passaggio di Federigo Augusto, il
cui figliuolo Federigo, principe di raro
valore, sbaragliò chiunque se gli oppose.
Diede per questo l'armata tedesca il sacco
dovunque passò; ma finalmente lasciati
in libertà gli ambasciatori, e dati dal
greco imperadore gli ostaggi richiesti, si
quetò il rumore. Furono nondimeno cagione
cotali sconcerti che l'armata imperiale
dovette svernare in Grecia, ma senza
mai fidarsi de' Greci, che sotto mano
manipolavano la rovina de' Latini. Se lo
imperador Federigo non veniva dissuaso
da' suoi principi, voleva ben egli farne
vendetta con mettere l'assedio a Costantinopoli.
Erasi intanto riaccesa la guerra
tra <i>Filippo re</i> di Francia ed <i>Arrigo re</i> di
Inghilterra <span class="fnote">[Radulph. de Diceto, Imag. Histor.]</span>. Tanto si adoperarono allora
<i>Giovanni</i> da Anagni cardinale legato
della santa Sede, e varii arcivescovi e
vescovi, che in fine si ristabilì nella vigilia
di san Pietro la pace fra loro: laonde
cominciarono a prepararsi per compiere
il voto di Terra santa. Ma venuto a morte
da lì a poco il re Arrigo, a lui succedette
nel regno <i>Riccardo</i> già duca d'Aquitania,
suo primogenito, il qual poscia
prese l'impegno d'eseguir ciò che il re
suo padre, prevenuto dalla morte, avea
lasciato imperfetto. Essendo già concorsa
a Tiro da tutte le parti d'Italia una tal
copia di combattenti, che non potea più
capire in Tiro, e nascendo ogni dì dei
disordini, <i>Guido re</i> di Gerusalemme condusse
questo popolo all'assedio di Tolemaide,
ossia di Accon, o di Acri, a cui
fu dato principio nel mese d'agosto. Sicardo
scrive che v'intervenne coi Pisani
il loro arcivescovo, legato apostolico, e
<span class="pagenum" id="Page_913">[913]</span>
vi arrivò anche una grossissima nave
fabbricata dai Cremonesi, e ben armata
di loro gente. Giunservi ancora molti legni
de' Genovesi <span class="fnote">[Caffari, Annal. Genuens., lib. 3, tom. 6 Rer.
Ital.]</span> con buona copia di
combattenti, desiderosi di segnalarsi in
quelle contrade per la fede cristiana. Ma
non andò molto che l'esercito de' fedeli
mutò faccia, perchè di assediante divenne
assediato. Colà accorse Saladino
con una formidabil armata, e piantò il
campo contra de' cristiani, i quali perciò
si trovarono ristretti fra la città e il nemico
esercito, e in un miserabile stato.
Evidente si scorgeva il pericolo di restar
quivi tutti vittima delle sciable nemiche:
sì picciolo era il numero loro in confronto
dell'innumerabil oste de' Saraceni <span class="fnote">[Bernardus Thesaur., Hist., cap. 171.]</span>,
se non che all'improvviso comparvero
dalla Frisia e dalla Danimarca cinquanta
vascelli, e trentasette dalla Fiandra, che
sbarcarono un buon rinforzo di gente e
di viveri, e rincorarono a maraviglia il
campo cristiano, il quale seguitò costantemente
a tenere il suo posto, ancorchè
ogni dì convenisse aver l'armi in mano,
e difendere dagli assalti nemici le linee
e i trincieramenti, coi quali s'erano fortificati.
</p>

<p>
Perchè intanto durava in Lombardia la
guerra fra i Piacentini e Parmigiani <span class="fnote">[Chron. Placent., tom. 16 Rer. Ital.]</span>,
<i>Pietro</i> e <i>Siffredo</i> cardinali legati della
santa Sede s'interposero, e fecero seguir
pace tra loro, compresovi il marchese
Malaspina. Una terribil mutazione di cose
accadde nel presente anno in Sicilia, che
riuscì anche di sommo danno all'Italia
tutta e all'armi cristiane in Levante. Nel
dì 16 di novembre <span class="fnote">[Richardus de S. Germano.]</span> venne a morte
<i>Guglielmo II</i> re di Sicilia, soprannominato
il Buono, in età di soli trentasei anni,
principe pio, principe glorioso, e padre
de' suoi popoli, i quali perciò in dirotti
pianti si sciolsero, non tanto per la perdita
del bene presente, quanto per la previsione
<span class="pagenum" id="Page_914">[914]</span>
de' mali avvenire, perch'egli non
lasciava dopo di sè prole alcuna. Secondo
le promesse e i patti del matrimonio
di <i>Costanza con Arrigo VI re</i> di Germania
e d'Italia, dovea succedere nel regno essa
Costanza. Scrive ancora il Cronografo
Acquicintino <span class="fnote">[Chron. Acquicinctinum apud Pag.]</span> che Guglielmo prima di
morire dichiarò suo figliuolo ed erede il
medesimo re Arrigo. Ma si sa dall'Anonimo
Casinense <span class="fnote">[Anonymus Casinens., in Chron., tom. 5
Rer. Italic.]</span> ch'egli morì senza
far testamento. Certo non è da mettere
in dubbio che Costanza fosse stata dinanzi
riconosciuta per erede presuntiva
di quella corona, mentre sappiamo che
lo stesso Tancredi, a cui toccò il regno,
avea con altri giurata fedeltà alla medesima
regina Costanza. Ma i Siciliani abborrivano
di andar sotto di principe
straniero, che, per cagion degli altri suoi
Stati, poteva trasportare altrove la corte.
Apprendevano ancora come duro e barbarico
il governo dei Tedeschi d'allora;
nè s'ingannavano. Però somma fu la
confusione di que' vescovi, conti e ministri
in tal congiuntura. Scrive il suddetto
Anonimo che dopo la morte del re
vennero alle mani i cristiani coi Saraceni
abitanti in Palermo (e ve n'era ben
qualche migliaio), in guisa che degli ultimi
fu fatta grande strage, e il resto venne
obbligato a ritirarsi ad abitar nelle
montagne. Il perchè non si sa. Trovavasi
in grave perplessità quella corte, e convocato
il parlamento de' baroni, <i>Gualtieri
arcivescovo</i> di Palermo, per cui opera
erano seguite le nozze di Costanza con
Arrigo, sostenne il loro partito <span class="fnote">[Johann. de Ceccano, Chron. Fossaenovae.]</span>. Ma
il gran cancelliere Matteo da Salerno
prevalse coll'altro, il quale, giacchè vi restava
un rampollo maschio de' principi
normanni, a questo credea dovuta la corona,
per benefizio ancora del regno. Vi
si aggiunse ancora l'autorità e il maneggio,
se non palese, almeno segreto della
corte di Roma, affinchè non si unissero
<span class="pagenum" id="Page_915">[915]</span>
quegli Stati in chi era re d'Italia e doveva
essere imperadore; e tanto più vi
s'interessò il pontefice, dacchè senza riguardo
della sua sovranità altri volea
disporre di quel regno. Fu dunque spedita
gente a Lecce a chiamar <i>Tancredi
conte</i> di quel paese, col notificargli la
risoluzione presa di volerlo per re. Era
Tancredi figliuolo di <i>Ruggieri duca</i> di Puglia,
cioè del primogenito del re Ruggieri,
ma nato fuor di matrimonio da una
nobil donzella, che molti nondimeno crederono
sposata da lui. Sotto il re Guglielmo
fu detenuto prigione. Fuggitone
si ricoverò in Costantinopoli. Dopo la
morte d'esso re zio se ne tornò in Puglia,
ben veduto dal re <i>Guglielmo II</i> suo cugino,
la cui morte aprì a lui l'adito alla
corona. E n'era degno per le sue belle
qualità, perchè signore d'animo sublime
e di molta prudenza <span class="fnote">[Hugo Falcandus, in Chron.]</span>, e che alle virtù
politiche accoppiava ancora un amor distinto
alle lettere, e sapeva anche le matematiche,
l'astronomia e la musica: cosa
rara in questi tempi. Ma al di lui merito
mal corrispose la fortuna, siccome vedremo.
</p>

<hr />
</div>

<div class="chapter">
<h2 class="hidden" id="MCXC">MCXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXC</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Clemente III</span> papa 4.</td>
  </tr>
  <tr>
    <td><span class="smcap">Arrigo VI</span> re di Germania e d'Italia 5.</td>
  </tr>
</table>

<p>
Venuta la primavera, l'<i>imperador Federigo</i>
rimise in viaggio l'esercito suo,
ed arrivato a Gallipoli <span class="fnote">[Niceta Choniates. Godefridus Monachus.
Chron. Reichersperg. Sicardus, in Chron.]</span>, trovò quivi
un'immensa quantità di legni piccioli e
grandi, preparati, affinchè potesse passar
l'Ellesponto, dall'imperador greco, premuroso
di levarsi d'addosso un'armata
sì potente, che il teneva in continue gelosie
e timori. Verso il fine di marzo valicò
essa armata lo stretto in cinque giorni.
Tenne la vanguardia Federigo duca di
Suevia, la retroguardia l'Augusto Federigo
suo padre. Di gravi incomodi cominciò
<span class="pagenum" id="Page_916">[916]</span>
a patire questo esercito; passato
che fu in Asia, per le segrete mine dei
Greci; ma peggio avvenne, allorchè giunse
nelle terre de' Turchi e del sultano
d'Iconio, perchè mancavano i viveri per
gli uomini e per li cavalli; e scopertasi
nemica quella gente, non passava giorno
che non si avesse a combattere. Arrivarono
ad Iconio, nè potendo aver per danari
vettovaglia, ordinò Federigo che si
espugnasse quella città: il che fu eseguito
con incredibil bravura e strage de' Turchi.
Rifugiossi il sultano nel castello, e si
ridusse allora a dar dei viveri, benchè a
caro prezzo. Di là passò l'imperadore in
Armenia, dove trovò buona accoglienza e
miglior mercato. Arrivato poscia al fiume
Salef, che scorre per deliziose campagne,
essendo il caldo grande, volle <i>Federigo</i>
bagnarsi in quell'acque, ma in esse sventuratamente
lasciò la vita, chi dice, perchè
annegato nuotando, e chi perchè il soverchio
freddo dell'acqua l'intirizzì
laonde dopo poche ore mancò di vita.
Succedette la morte sua nel dì 10 di giugno.
Altri scrivono nel dì 12, ma senza
fondamento, perchè fu in domenica, e questa
cadde nel dì 10 suddetto. Non può
negarsi: uno de' più gloriosi principi che
abbiano governato l'imperio romano fu
<i>Federigo I Barbarossa</i>, alle cui lodi, espresse
da varii autori, nulla ho io da aggiugnere.
Non mancarono già fra molte sue virtù
moltissimi vizii e difetti considerabili, tali
ancora che la memoria di lui resterà
sempre in abbominazione presso degli
Italiani. Ma non si può negare, egli almeno
coll'ultima sua piissima risoluzione compiè
la carriera del suo vivere gloriosamente,
e con dispiacere universale, perchè
niuno era più a proposito di lui per
umiliar la fortuna di Saladino: tanto era
il suo valore e il suo credito anche in
Oriente. Il duca <i>Federigo</i> suo figliuolo,
valorosissimo principe <span class="fnote">[Abbas Urspergensis, in Chron.]</span>, prese il comando
dell'armata rimasta in una grave
costernazione; la condusse fino ad Antiochia,
dove per l'intemperanza del vivere
<span class="pagenum" id="Page_917">[917]</span>
quasi tutta perì, in maniera che egli
giunse con pochi all'assedio di Accon, ed
ivi terminò anch'egli la vita nel principio
dell'anno seguente. Seguitava intanto
l'assedio di Accon, assedio de' più famosi
che mai si sieno intesi, e vi succederono
varii fatti d'armi, tutti degni di storia,
ma non convenevoli alla mia, che ha
altra mira. A me basterà di accennare
qualmente in una giornata campale, che
i cristiani vollero azzardare, restarono
sconfitti dall'esercito di Saladino; e che
ciò non ostante continuarono essi a ristringere
quella città, tuttochè bloccati
da Saladino. Entrata la carestia nel
campo cristiano, cagione fu che ne perissero
ben sette mila. Giunse anche una
flotta saracena nel porto di Accon, che
ridusse a maggiori angustie l'accampamento
de' cristiani; ma il valoroso marchese
di Monferrato <i>Corrado</i>, portatosi a
Tiro, e tornato con uno stuolo di navi,
prese i legni nemici carichi di vettovaglie,
che servirono al bisogno de' cristiani.
Tuttavia disperati pareano questi affari,
quando nell'anno seguente giunsero
colà i re di Francia e d'Inghilterra,
che fecero mutar faccia alle cose, siccome
diremo.
</p>

<p>
Intanto è da sapere che questi due
monarchi avendo preparata cadauno una
gran flotta, coll'accompagnamento d'assaissimi
principi, fecero vela verso l'Oriente.
Abbiamo dal continuatore di
Caffaro <span class="fnote">[Caffari, Annal. Genuens., lib. 3.]</span> che <i>Filippo Augusto re</i> di
Francia arrivò nel dì primo d'agosto in
Genova. Colà parimente nel dì 13 d'esso
mese giunse <i>Riccardo re</i> d'Inghilterra,
il quale, dopo essersi abboccato col re
Filippo, continuò tosto il suo viaggio.
Sul fine d'esso mese approdarono amendue
a Messina, dove con grandi finezze
e regali furono accolti da Tancredi, che
nel gennaio di quest'anno era stato coronato
re di Sicilia col consenso del
romano pontefice. Dopo la sua esaltazione
avea atteso Tancredi ad assicurarsi
<span class="pagenum" id="Page_918">[918]</span>
della Puglia <span class="fnote">[Richardus de S. Germano, in Chron. Anonymus
Casinens.]</span>, dove non mancavano
baroni e città, o malcontenti per invidia
della di lui fortuna, o aderenti alla regina
Costanza, fra' quali specialmente <i>Ruggieri
conte</i> d'Andria. Diede il comando
dell'armi a <i>Riccardo conte</i> di Acerra suo
cognato; e questi parte colla dolcezza,
parte colla forza tirò all'ubbidienza di
Tancredi quasi tutta la Puglia e Terra
di Lavoro. Intanto <i>Arrigo VI</i> re di Germania
e d'Italia si disponeva per far
valere le ragioni della regina <i>Costanza</i>
sua moglie, ma non con quella fretta che
avrebbono desiderato i suoi parziali.
Mandò ben egli Arrigo Testa suo maresciallo
con un corpo d'armata che, unitosi
col conte d'Andria, prese molti
luoghi in Puglia, lasciando dappertutto
segni di crudeltà per li continui saccheggi.
Ma ingrossato l'esercito del re Tancredi,
ed entrate le malattie e la penuria
de' viveri nel nemico esercito, il comandante
tedesco si ritirò, lasciando in ballo
il conte d'Andria, che si rifugiò in Ascoli.
Ad assediarlo in quella città venne
il conte d'Acerra, e un dì sotto buona
fede chiamato fuor delle porte esso conte
d'Andria, proditoriamente il fece
prendere, e poi tagliargli la testa. Col
tempo anche la città di Capua, dianzi
favorevole alla regina Costanza, abbracciò
il partito del re Tancredi: con che
poco o nulla restò che nol riconoscesse
per suo sovrano. Ma un più pericoloso
affare ebbe Tancredi in casa propria.
Appena fu giunto al porto di Messina il
re inglese Riccardo, che mosse varie
pretensioni contra d'esso Tancredi; cioè
che gli desse cento navi promesse dal
re Guglielmo al re Arrigo di lui padre,
per valersene nel passaggio di Terra
santa. Pretese eziandio che gli fosse rimandata
la <i>regina Giovanna</i> sua sorella
e vedova del <i>re Guglielmo II</i>, e insieme
o restituita la dote, o assegnato per essa
un stato competente. Perchè si tardava
a soddisfarlo, Riccardo principe ferocissimo
<span class="pagenum" id="Page_919">[919]</span>
mise mano all'armi, e colla forza
s'impossessò di due fortezze situate fuor
di Messina. Ciò veduto da' Messinesi,
non tardarono a cacciar fuori di città
quanti Inglesi vi si trovarono. E ne sarebbe
seguito peggio, se, frappostosi il re
di Francia, ch'era approdato anch'egli
a Messina, non avesse calmata l'ira di
Riccardo, e trattato di aggiustamento.
Ma non andò molto che, portata a lui
una falsa nuova che i Messinesi macchinavano
contra di lui, alla testa dei
suoi egli ostilmente prese una porta di
quella città <span class="fnote">[Hovedenus, in Chron.]</span>; fece macello di quanti
cittadini gli vennero all'incontro, e piantò
le sue bandiere sopra le mura. O
perchè si smorzasse la sua collera, o
perchè prevalesse il parere de' suoi consiglieri,
uscì della città. Venne poscia ad
accordo con Tancredi, il quale si obbligò
di pagare venti mila oncie d'oro per
la dote della vedova regina, e di provvedere
a Riccardo alquante navi pel
viaggio di Terra santa. Restò ancora
conchiuso che Tancredi darebbe una sua
figliuola in moglie ad <i>Arturo duca</i> di
Bretagna, nipote d'esso re Riccardo,
con dote di ventimila oncie d'oro. Nè
mancaron motivi di discordia fra gli
stessi due re di Francia e d'Inghilterra;
ma il franzese, più moderato e saggio
dell'altro, sopportò tutto per non disturbare
il piissimo suo disegno di soccorrere
i cristiani in Terra santa. Fu in questa
occasione che, ad istanza del re Riccardo,
fu chiamato a Messina <i>Gioachino</i>
abbate cisterciense del monistero florense,
tenuto allora in gran concetto di
probità, e di profetizzar l'avvenire <span class="fnote">[Idem, in Annalib.]</span>.
Interrogato egli se si libererebbe Gerusalemme,
rispose che non era per anche
giunto il tempo di questa consolazione.
Hanno combattuto e combattono tuttavia
gli scrittori, chi trattando esso abbate
Gioachino da impostore, e fin da eretico,
e chi tenendolo per uomo d'esemplarissima
vita, di buona credenza e
<span class="pagenum" id="Page_920">[920]</span>
santo. Veggasi il padre Pagi a quest'anno.
A me nulla appartiene l'entrare in
sì fatto litigio. In quest'anno i Genovesi
elessero per loro primo podestà Manigoldo
nobile bresciano, che diede principio
con vigore al suo governo in quella
troppo disunita e tumultuante città <span class="fnote">[Caffari, Annal. Genuens., tom. 6 Rer. Ital.]</span>.
Per quanto s'ha dalla Cronica Estense <span class="fnote">[Chron. Estense, tom. 15 Rer. Ital.]</span>,
nell'anno presente guerra fu fra
i Ferraresi e Mantovani, e si venne alle
mani nella terra di Massa, distretto ferrarese.
Toccò ai Mantovani il voltare le
spalle.
</p>

<hr />
</div>

<div class="chapter">
<h2 class="hidden" id="MCXCI">MCXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Celestino</span> III papa 1.</td>
  </tr>
  <tr>
    <td><span class="smcap">Arrigo</span> VI re 6, imperad. 1.</td>
  </tr>
</table>

<p>
Diede fine al corso di sua vita il sommo
pontefice <i>Clemente III</i> verso il fine
di marzo nel corrente anno <span class="fnote">[Chron. Reicherspergens. Anonymus Casinens.
Necrolog. Casinense.]</span>, e gli fu
data sepoltura nel dì 28 di marzo. Da lì
a due giorni fu eletto papa <i>Giacinto cardinale</i>
di santa Maria in Cosmedin, in età
di circa ottantacinque anni, che prese il
nome di <i>Celestino III</i>. Doveva egli, secondo
il rito, essere consecrato nella seguente
domenica; ma intendendo che
venisse alla volta di Roma <i>Arrigo VI</i> re
di Germania e d'Italia, con gran baldanza,
per ricevere la corona dell'imperio,
volle differir la propria consecrazione,
per ritardar quella di Arrigo, e guadagnar
tempo, tanto che si concertassero
gli affari con decoro della santa Chiesa
romana. Si dovettero concordar tutti i
punti; e Arnoldo da Lubeca scrive <span class="fnote">[Arnold. Lubecensis, lib. 4, cap. 4.]</span>
che i Romani segretamente s'accordarono
con esso Arrigo, e poi pregarono il
papa di dargli la corona. Però il novello
pontefice ricevette la propria consecrazione
nel dì 14 d'aprile, giorno solenne
di Pasqua. Nel dì seguente poi il re Arrigo,
che scortato da un copioso esercito
<span class="pagenum" id="Page_921">[921]</span>
era giunto nelle vicinanze della basilica
vaticana colla moglie <i>Costanza</i>, ma senza
entrare in Roma, le cui porte, se crediamo
a Ruggieri Hovedeno <span class="fnote">[Rogerius Hovedenus, in Annal.]</span>, furono
ben chiuse e guardate dal popolo romano,
senza lasciarvi entrare i Tedeschi:
venne incontro al papa, che dal Laterano
si trasferì al Vaticano. Sopra la scalinata
di san Pietro prestò il giuramento consueto,
e poscia nella basilica introdotto,
fu solennemente coronato imperadore.
Racconta il suddetto Hovedeno che Celestino
<i>sedebat in cathedra pontificali tenens
coronam auream imperialem inter
pedes suos, et imperator inclinato capite
recepit coronam, et imperatrix similiter
de pedibus domini papae. Dominus autem
papa statim percussit cum pede suo coronam
imperatoris, el dejecit eam in terram,
significans, quod ipse potestatem ejiciendi
cum ab imperio habet, si ille demeruerit.
Sed cardinales statim arripientes coronam,
imposuerunt eam capiti imperatoris.</i>
Questo racconto vien preso dal cardinal
Baronio come moneta contante. Ma niuno
de' lettori ha obbligo di creder vero
un fatto che più conviene alla scena che
al sacro tempio, e troppo disdice ad un
vicario di Cristo, ed è contra il rituale di
tutti i tempi, e si conosce sommamente
obbrobrioso a questo imperadore. Tale
non era egli da sofferire in faccia del suo
esercito e di Roma un insulto e strapazzo
sì fatto. Però quanto più si esaminerà
questo racconto, tanto più si scorgerà
inverisimile. Nella Cronica Reicherspergense
è scritto che Arrigo fu <i>ab ipso Caelestino
papa consecratus honorabiliter Romae,
et coronatus</i> <span class="fnote">[Chron. Reicherspergens.]</span>. Fra i patti accordati
fra esso Augusto Arrigo e i Romani
prima della sua coronazione <span class="fnote">[Abbas Urspergens., in Chron.]</span>, il primario
fu ch'egli cederebbe loro la città
di Tuscolo, entro la quale era stato posto
presidio imperiale. Abbiamo veduto
che anche papa <i>Clemente III</i> aveva abbandonata
quella città al volere del popolo
<span class="pagenum" id="Page_922">[922]</span>
romano. E Ruggieri Hovedeno scrive
che anche <i>papa Celestino</i> ne fece istanza
ad Arrigo: altrimenti non volea coronarlo.
Perciò la guarnigion cesarea
d'ordine del novello imperadore, appresso
ne diede la tenuta ai Romani, senza avvertirne
i cittadini. Pretende il cardinal
Baronio che i Romani infierissero solamente
contro le mura e le case, nè maltrattassero
gli abitanti. L'Abbate Urspergense,
che vivea in questi tempi, così
parla del presidio imperiale: <i>Hi accepta
legatione imperatoris, incautam civitatem
Romanis tradiderunt, qui multos peremerunt
de civibus, et fere omnes sive pedibus
sive manibus, seu aliis membris mutilaverunt.
Pro qua re imperatori improperatum
est a multis.</i> Lo stesso vien confermato
da Gotifredo Monaco <span class="fnote">[Godefridus Monachus, in Chron.]</span>. E Sicardo
vescovo allora di Cremona scrive <span class="fnote">[Sicard., in Chron., tom. 7 Rer. Ital.]</span>:
<i>Imperator Apostolico dedit Tusculanum, et
Apostolicus Romanis. Romani vero civitatem
destruxerunt et arcem, Tusculanos
alios excaecantes, et alios deformiter mutilantes.</i>
Però neppur il papa dovette andar
esente da biasimo per tali crudeltà,
degne de' barbari tempi che allora correvano.
Non restò pietra sopra pietra
della misera città, e questa mai più non
risorse. Dicono che gli abitanti rimasti in
vita si fabbricarono in quei contorni capanne
con frasche, dal che prese poi il
nome la città di Frascati d'oggidì.
</p>

<p>
Intanto <i>Tancredi re</i> di Sicilia <span class="fnote">[Ricardus de S. Germano.]</span> avea
conchiuso un trattato di matrimonio fra
<i>Irene</i> figliuola di <i>Isacco Angelo</i> imperador
de' Greci, e <i>Ruggieri</i> suo primogenito,
già dichiarato duca di Puglia. E perchè
questa principessa era in viaggio alla volta
d'Italia, egli passò di qua dal Faro,
per esser pronto a riceverla. Dopo aver
dunque ridotti al loro dovere alcuni popoli
dell'Abruzzo, che teneano col <i>conte
Rinaldo</i> suo ribello, si portò a Brindisi,
dove accolse la regal sua nuora, le cui
nozze furono con singolar magnificenza
<span class="pagenum" id="Page_923">[923]</span>
celebrate. Quivi ancora diede il titolo di
re allo stesso figliuolo, e fece coronarlo:
dopo di che con gloria e trionfo se ne
tornò in Sicilia. Strano è il vedere che
l'Anonimo Casinense <span class="fnote">[Anonymus Casinens., in Chron.]</span> metta la solennità
di queste nozze nell'anno 1193. Si
dee credere scorretto il suo testo. Pareva
con ciò stabilita, non men la fortuna
di Tancredi, che la pace del suo regno;
ma poco andò che alzossi una terribil
tempesta di guai, che recò a lui la rovina
e la desolazione a tutto quel fioritissimo
regno. Sul fine d'aprile, o sul principio
di maggio, l'imperadore Arrigo
ostilmente entrò nella Puglia <span class="fnote">[Arnold. Lubec., lib. 4, cap. 5.]</span>, ancorchè
il pontefice Celestino se l'avesse forte
a male, e facesse quanto potesse per
ritenerlo. Mise l'assedio alla terra d'Arce,
difesa da Matteo Burello; nè giovò che
il dì seguente que' cittadini si rendessero
amichevolmente. Egli, ciò non ostante,
diede quella terra alle fiamme: esecuzione,
da cui restarono atterriti i popoli vicini,
che senza voler aspettare la chiamata,
nonchè la forza, si diedero a lui,
cioè l'abbate di Monte Casino, i conti
di Fondi e di Molise, e le città di San
Germano, Sora, Arpino, Capoa, Teano,
Aversa, ed altre terre. Di là passò coll'esercito
a Napoli, e trovata quella nobil
città preparata alla difesa, ne imprese
l'assedio. V'era dentro un buon corpo
di gente comandato da <i>Riccardo conte</i>
d'Acerra, cognato del re Tancredi, e risoluto
di far fronte a tutti i tentativi dei
nemici. Molti furono gli assalti, molte le
prove per vincere la forte città: tutto
nondimeno senza frutto, perchè i difensori,
che aveano aperto il mare, e nulla
loro mancava di gente e di viveri, di tutti
gli sforzi ostili si rideano. Intanto l'importante
città di Salerno si rendè all'imperadore.
Erano venuti i Pisani con istuolo
di navi, per secondar l'impresa d'Arrigo
sotto Napoli, quando eccoti giugnere
la flotta del re di Sicilia, composta di
settantadue galee, condotta dall'ammiraglio
<span class="pagenum" id="Page_924">[924]</span>
Margaritone, uomo famoso, che assediò
i Pisani in Castellamare. Si studiò
ancora l'Augusto Arrigo di aver dalla
sua i Genovesi in questo bisogno: al qual
fine spedì a Genova l'arcivescovo di Ravenna,
chiamato <i>Ottone</i> dal continuatore
di Caffaro <span class="fnote">[Caffari, Annal. Genuens., lib. 3, tom. 6,
Rer. Ital.]</span>. Per testimonianza del Rossi <span class="fnote">[Rubeus, Hist. Ravenn., lib. 6.]</span>,
tenea quella chiesa allora <i>Guglielmo</i>
arcivescovo. S'egli non avea due nomi,
l'uno di questi autori ha sbagliato.
Quel che è più, l'arcivescovo di Ravenna
era passato in Oriente, e quivi ancora
sotto Accon lasciò la vita. Il Rossi di
ciò non parla. Ora per guadagnare il popolo
di Genova, Arrigo gli confermò tutti
i privilegii, assegnogli Monaco e Gavi,
e si obbligò di concedergli la città di Siracusa,
con altri vantaggi, se alle sue mani
veniva la Sicilia: promesse ch'egli non
voleva poi mantenere. Misero dunque alla
vela con trentatrè galee ben armate i Genovesi
sotto il comando di due de' loro
consoli, e tirarono verso Napoli; ma vi
trovarono mutato l'aspetto delle cose.
La stagione bollente e l'aria poco salubre
di quei tempi cominciò a far guerra
all'armata tedesca, di maniera che una
fiera epidemia ne cacciò sotterra alquante
migliaia, senza perdonare agli stessi
principi <span class="fnote">[Arnold. Lubec., lib. 4, cap. 6.]</span>, fra' quali mancò di vita <i>Filippo
arcivescovo</i> di Colonia, e <i>Ottone duca</i>
di Boemia. Cadde gravemente infermo lo
stesso Arrigo imperadore, fino ad essere
corsa voce che avea cessato di vivere.
Fecero queste disavventure risolvere Arrigo
tuttavia malato di ritirarsi dall'assedio
di Napoli nel mese di settembre.
Lasciato pertanto alla guardia di Capoa
Corrado per soprannome chiamato Moscaincervello,
e l'imperadrice Costanza
a Salerno, conducendo seco <i>Roffredo abbate</i>
di Monte Casino, sen venne a Genova,
dove con ricche promosse di parole
impegnò quel popolo a sostenere i suoi
disegni sopra la Sicilia, e di là poscia
<span class="pagenum" id="Page_925">[925]</span>
passò in Germania. Ebbero i Pisani la
fortuna di sottrarsi colla fuga all'ammiraglio
di Sicilia, il quale, data anche la
caccia ai Genovesi, gli obbligò a tornarsene
al loro paese. Appena fu slontanato
dalla Campania l'Augusto Arrigo, che
uscito di Napoli il conte di Acerra con
quante soldatesche potè unire, venne a
dirittura a Capoa, che se gli diede <span class="fnote">[Richardus, de S. Germano.]</span>.
Ritiratosi nel castello il Moscaincervello,
per mancanza di viveri capitolò in breve,
e se n'andò con Dio. Tornarono all'ubbidienza
del re Tancredi Aversa,
Teano, San Germano, ed altre terre.
</p>

<p>
Allora i Salernitani, che erano stati
de' più spasimati a darsi all'imperadore,
e presso i quali si credea sicurissima
l'imperadrice Costanza, veggendo la mutazion
degli affari, per riacquistare la
grazia del re Tancredi, condussero a Palermo
e gli diedero nelle mani l'imperadrice
stessa. L'Anonimo Casinense scrive
che Arrigo, prima d'uscire di Terra
di Lavoro, mandò a prendere Costanza;
ma restò questa tradita dai Salernitani.
Con gran piacere accolse Tancredi una
sì rilevante preda, e non lasciò di trattarla
con tutta onorevolezza. L'Augusto
Arrigo all'incontro, risaputa la disgrazia
della moglie, con lettere calde tempestò
<i>papa Celestino</i> per riaverla col mezzo
suo. Infatti indusse questo pontefice il re
Tancredi a rimetterla in libertà, e a rimandarla
in Germania nell'anno seguente.
Non si sa ch'egli la cedesse con patto
alcuno di suo vantaggio. Solamente sappiamo
che, dopo averla generosamente
regalata, la rimandò. Vero è che il concerto
era ch'essa Augusta passasse per
Roma, dove il pontefice pensava di trattar
di concordia; ma essa gli scappò
dalle mani, e in vece d'arrivare a Roma,
voltò strada, e se ne andò a Spoleti. Se i
principi d'oggidì, trovandosi in una situazione
tale, fossero per privarsi con tanta
facilità, e senza alcuna propria utilità, di
una principessa che seco portava il diritto
sopra la Sicilia, lascerò io che i saggi
<span class="pagenum" id="Page_926">[926]</span>
lettori lo decidano. Ben fu ingrato dipoi
Arrigo, che niuna riconoscenza ebbe
di sì gran dono. Per conto di Terra santa <span class="fnote">[Sicard., in Chron. Arnoldus Lubecens. Abbas
Urspergens. Godefridus Monachus. Bernard.
Thesaur. et alii.]</span>,
giunto sotto Accon, ossia Acri,
<i>Filippo re</i> di Francia, trovò che la fame
e la peste aveano fatto gran macello della
gente cristiana che assediava quella
città, con essere anch'essa ristretta dal
campo di Saladino. L'arrivo suo rimise
in buono stato quegli affari, di maniera
che da lì cominciò daddovero a tormentar
colle macchine l'assediata città. Intanto
<i>Riccardo re</i> d'Inghilterra, giunto in
Cipri, ebbe o cercò delle ragioni per muover
guerra ad Isacco, ossia <i>Chirsacco</i>,
signore o tiranno greco di quell'amenissima
isola, il quale si facea chiamare imperador
de' Greci. Il mise in fuga, e assediatolo
poscia in un castello, l'ebbe in
sua mano con un immenso tesoro. Venne
in potere di lui ogni città e terra di
quell'isola, ch'egli spogliò di tutte le sue
ricchezze, e poscia per venticinque mila
marche d'argento la vendè ai cavalieri
templari, e toltala in fine ai medesimi, la
rivendè per ventisei mila bisanti a <i>Guido
Lusignano</i>, già re di Gerusalemme, i cui
discendenti gran tempo dipoi ne furono
possessori. Arrivò sotto Accon questo
feroce re, ma entrò ben tosto anche l'invidia
e la discordia fra lui e il re di Francia.
Bastava che l'uno volesse una cosa,
perchè l'altro la disapprovasse. Contuttociò
le larghe breccie fatte nelle mura di
quella città, che fin qui era costata la vita
d'innumerabili cristiani, e di moltissimi
principi, obbligarono i Saraceni a
renderla con sommo giubilo della cristianità
nel dì 12, oppure nel 13 di luglio
dell'anno presente. L'immensa preda fu
divisa fra gl'Inglesi e Francesi, con grave
doglianza delle altre nazioni, che più
d'essi aveano faticato e patito in quell'assedio,
e nulla guadagnarono.
</p>

<p>
Allora Saladino si ritirò in fretta; e
perchè non volle approvar le proposizioni
<span class="pagenum" id="Page_927">[927]</span>
di render Gerusalemme, il re Riccardo
con inudita barbarie fece levar di
vita cinque mila prigioni saraceni. Le
torbide passioni che mantenevano la discordia
fra i due re crebbero maggiormente
da lì innanzi, e furono cagione che
non si prendesse la santa città: il che era
facile allora. Il re Filippo, principe saggio,
tra perchè non gli piacea di star più lungamente
in quella dimestica guerra, e
perchè si trovava oppresso da una grave
malattia, se ne tornò in Italia, e dopo
aver presa in Roma la benedizione da
papa Celestino, ripatriò. Il re Riccardo
restò in Sicilia. Nè si dee tacere, che essendo
morta nell'assedio di Accon <i>Sibilia</i>
regina di Gerusalemme, moglie di <i>Guido</i>
Lusignano, succedendo in quel diritto
<i>Isabella</i> sua sorella, figliuola del già re
<i>Aimerico</i>, fu dichiarato nullo il matrimonio
d'essa con <i>Unfredo</i> signore di Monreale,
e questa data a <i>Corrado marchese</i>
di Monferrato, il più prode ed accreditato
fra que' principi cristiani, il quale perciò
potè aspirare al titolo di re. Erasi accesa
o riaccesa guerra in quest'anno tra
i Bresciani e Bergamaschi. In aiuto degli
ultimi accorsero i Cremonesi <span class="fnote">[Sicard., in Chron., tom. 7 Rer. Ital.]</span>; ma
sopraffatti dai Bresciani, o, come altri
scrivono, atterriti dalla voce sparsa che
venivano anche i Milanesi <span class="fnote">[Gualvanus Flamm., in Manipul. Flor.]</span>, ne riportarono
una fiera sconfitta, di cui durò un
pezzo la memoria col nome di <i>mala morte</i>;
perciocchè incalzati, moltissimi di loro
s'annegarono nel fiume Oglio, altri furono
presi, ed altri tagliati a pezzi, colla
perdita del loro carroccio, che trionfalmente
fu condotto a Brescia. Jacopo Malvezzi <span class="fnote">[Jacopus Malveccius, in Chron. Brixian.,
tom. 14 Rer. Ital. Annales Placentini, tom. 16 Rer.
Italic.]</span>
scrive a lungo questa vittoria.
Ritornando poi l'<i>imperadore Arrigo</i> di
Puglia, fece rilasciar loro i prigioni, e con
suo privilegio concedè la terra di Crema
al popolo di Cremona: il che essendo
contrario a quanto avea stabilito l'imperador
<span class="pagenum" id="Page_928">[928]</span>
Federigo suo padre in favore dei
Milanesi, alienò forte l'animo di questi
dall'amore d'esso Augusto, e fu seme di
nuove guerre fra le emule città suddette.
Secondo le Croniche d'Asti <span class="fnote">[Chron. Astense, tom. 11 Rer. Ital.]</span>, in questo
anno nel dì 19 di giugno gli Astigiani
vicino a Montiglio ebbero battaglia con
<i>Bonifazio marchese</i> di Monferrato, e ne
riportarono una rotta sì fiera, che circa
due mila d'essi furono condotti prigionieri
nelle carceri dei Monferrato, dove
penarono per più di tre anni, finchè si
riscattarono. Durò questa guerra dipoi
per quindici anni, con farsi ora pace ed
ora tregua, male osservate sempre da esso
marchese, e dal <i>marchese Guglielmo</i>
suo figliuolo. Finalmente nell'anno 1206
seguì fra esso Guglielmo e gli Astigiani
una vera pace, in cui gli ultimi guadagnarono
Loreto e la contea delle Castagnole.
</p>

<hr />
</div>

<div class="chapter">
<h2 class="hidden" id="MCXCII">MCXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Celestino III</span> papa 2.</td>
  </tr>
  <tr>
    <td><span class="smcap">Arrigo VI</span> re 7, imperad. 2.</td>
  </tr>
</table>

<p>
Avea l'<i>imperadore</i> Arrigo lasciato per
castellano della rocca d'Arce Diopoldo
suo uffiziale <span class="fnote">[Anonymus Casinens., Chron., tom. 5 Rer.
Ital. Johan. de Ceccano, Chron. Fossaenovae.]</span>. Costui nel mese di gennaio
messa insieme un'armata di Tedeschi,
e delle terre della Campania e di
Roma, assediata la città di San Germano,
la costrinse alla resa, e diede il sacco
non meno ad essa, che ad altre terre da
lui conquistate, facendo dappertutto quanto
male gli suggeriva la sua crudeltà ed
avarizia. Da ciò mosso il re Tancredi,
giudicò meglio di venire egli in persona
ad assistere a' suoi interessi di qua dal
Faro. Giunse fino a Pescara, e riuscitogli
di riporre sotto la sua ubbidienza buona
parte del paese, e di mettere a dovere
<i>Riccardo conte</i> di Celano, se ne tornò poscia
in Sicilia. Fu assediato dalle sue
truppe San Germano, ma inutilmente,
<span class="pagenum" id="Page_929">[929]</span>
perchè difeso da Arnolfo monaco, decano
di Monte Casino. Rimandò poscia
l'imperadore in Italia con un corpo d'armati
<i>Roffredo abbate</i> di quell'insigne monistero,
il quale tutto s'era dato a lui,
con ordine a <i>Bertoldo conte</i> di marciare
con quanta gente potea in compagnia di
esso abbate verso Terra di Lavoro. Riccardo
da San Germano <span class="fnote">[Richardus de S. Germano, in Chron.]</span> ciò riferisce
all'anno seguente. Fermossi Bertoldo in
Toscana, e diede la gente all'abbate, che
fece molta guerra in quelle parti, e con
Diopoldo s'impadronì d'Aquino, e stese
le sue scorrerie fino a Sessa. Lo stesso
Bertoldo nel mese di novembre anch'egli
comparve, ed acquistò Amiterno e Valva,
ed occupò i contadi di Molise e di Venafro.
Perchè il re Tancredi e il conte di
Acerra suo cognato non si opponessero
agli avanzamenti di questi uffiziali cesarei,
la storia nol dice. Abbiamo dal Malvezzi <span class="fnote">[Malveccius, in Chron. Brixian.]</span>
che in quest'anno l'imperadore
Arrigo, dimorando in Germania, confermò
ed aumentò i privilegii al comune di
Brescia. Leggesi presso quello storico il
cesareo diploma, in cui si veggono obbligati
i Bresciani ad aiutar l'imperadore a
mantener l'imperio <i>in Lombardia, Marchia,
Romandiola, et specialiter terram
quondam comitissae Mathildis</i>. Di grandi
prodezze fece in quest'anno Riccardo re
d'Inghilterra, tuttavia dimorante in Oriente,
benchè con poco frutto di quella cristianità.
Fra l'altre imprese, non essendo
giunto a tempo per soccorrere la città di
Jafet vinta per assedio da Saladino, ebbe
l'ardire d'entrarvi dentro con pochi dei
suoi, dove fece strage di quegl'infedeli,
finchè, seguitato da tutti i suoi, interamente
la ricuperò. Rifabbricò varie città,
diede anche una rotta all'immenso esercito
di Saladino. Era così temuto nelle
contrade dei Saraceni il nome di questo
re per le sue bravure <span class="fnote">[Bernardus Thesaurar., Hist., cap. 177.]</span>, che le donne
saracene, per far paura ai piccioli figliuoli,
lor diceano: <i>Viene il re Riccardo</i>. Un
<span class="pagenum" id="Page_930">[930]</span>
grand'eroe sarebbe stato, se a tanta bravura
avesse aggiunto la moderazion dell'animo,
che in lui difficilmente si trovava.
Ma gli sconcerti del suo regno il richiamavano
a casa. Propose dunque che
si creasse un generale dell'armata cristiana,
che portasse anche il titolo di
re <span class="fnote">[Sicard., in Chron.]</span>. Concorrevano alcuni in <i>Guido</i> già
re di Gerusalemme, altri in <i>Arrigo conte</i>
di Sciampagna; ma i più si dichiararono
in favore di <i>Corrado marchese</i> di Monferrato
e signore di Tiro, di cui ci fanno
questa dipintura Corrado abbate Urspergense
e Bernardo il Tesoriere: <i>Fuit autem
idem marchio Conradus armis strenuus;
ingenio et scientia sagacissimus;
animo et facto amabilis; cunctis mundanis
virtutibus praeditus; in omni Consilio supremus,
spes blanda suorum; hostium fulmen
ignitum; simulator et dissimulator in
omni re; omnibus linguis instructus; respectu
cujus facundissimi reputabantur elingues.</i>
Era solamente tacciato per aver
tolta in moglie la principessa <i>Isabella</i>, vivente
ancora Unfredo suo marito, stante
il non credersi legittima la dissoluzion del
loro matrimonio. Ma che? Trovavasi in
Tiro questo sì illustre principe nel dì 24
di aprile, quando gli furono presentate le
lettere coll'avviso della sua assunzione;
e in quello stesso giorno, secondochè abbiam
da Sicardo, tolta gli fu da due sicarii
con varie coltellate la vita. Si divulgò
l'atroce caso. Chi l'imputava al suddetto
Unfredo; altri ne faceano autore il re
Riccardo, che veramente lo ebbe sempre
in odio, perchè dichiarato parziale di Filippo
re di Francia <span class="fnote">[Alberic. Monachus, in Chron. Godefridus
Monachus, in Chron.]</span>; e questa voce
corse per tutto l'Occidente. Altri scrittori
poi convengono in credere che il vecchio
della montagna, signore di un tratto
di paese chiamato degli Assassini, i cui
sudditi mirabilmente eseguivano tutti i
di lui ordini senza far conto della lor
vita (onde poscia venne il nome d'<i>assassino</i>
in Italia per denotare un sicario), lo
<span class="pagenum" id="Page_931">[931]</span>
avesse fatto proditoriamente levare dal
mondo in vendetta d'aver Corrado tolta
ad alcuni mercatanti d'esso vecchio una
gran somma di danaro senza volerla restituire.
Appena udita la morte del valoroso
marchese, il re Riccardo, entrato in
nave, corse a Tiro, e tre giorni dopo quella
brutta scena obbligò la regina <i>Isabella</i>,
benchè fosse gravida, e benchè contra
sua voglia, a sposare il suddetto conte
di Sciampagna <i>Arrigo</i>, nipote del medesimo
Riccardo, a cui conferì anche il titolo
di re: cose tutte che servirono a maggiormente
accrescere i sospetti della morte
di Corrado contra dello stesso re
Riccardo. Stabilita poi con Saladino una
tregua di cinque anni s'imbarcò Riccardo,
e, dato l'ultimo addio alla Palestina
e Soria, sciolse le vele verso l'Occidente <span class="fnote">[Pipinus, Chron., lib. 2, cap. 26, tom. 9 Rer.
Italic.]</span>.
Battuto da una fiera tempesta,
fu spinto per l'Adriatico verso Aquileia,
dove sbarcato con pochi, prese quella via
che potè. Ebbe difficoltà di scampare dagli
uomini del conte di Gorizia, che gli
presero alcuni de' suoi. Passando poi per
le terre di <i>Leopoldo duca</i> d'Austria, benchè
travestito, venne per sua mala fortuna,
o per tradimento d'alcuno de' suoi
famigli, riconosciuto all'osteria da chi lo
avea veduto in Oriente, e ne fu portato
l'avviso al duca, il quale spedì tosto nel
dì 20 di dicembre gente armata a prenderlo,
e il confinò in una sicura prigione.
Non era già Leopoldo della gloriosa famiglia
austriaca, la quale dopo la morte
dell'ottimo Carlo VI imperador de' Romani,
torna a rifiorire in Maria Teresa
regina d'Ungheria e Boemia, sua figlia.
Era egli poc'anzi tornato da Accon, dopo
avere bravamente militato in quelle
parti, ed avea, al pari di tant'altri, in quella
occasione ricevuti non pochi strapazzi
dal violento re inglese, principe che in
alterigia e in isprezzar tutti sopravanzava
chiunque si fosse. Venne il tempo di farne
vendetta, benchè ciò fosse contro i
privilegii della crociata; e parve che Dio
<span class="pagenum" id="Page_932">[932]</span>
permettesse questo accidente per umiliarlo,
ed anche per punirlo, se pur egli fu
reo della morte del marchese Corrado.
Gran rumore cagionò ancor questo fatto
per tutta la cristianità; e chi l'approvò,
e chi sommamente lo disapprovò, perchè
egli infine era benemerito della crociata,
e vi aveva impiegato gente e tesori non
pochi. Diede fine nell'anno precedente ai
pensieri secolareschi <i>Aureo</i>, ossia <i>Orio Mastropetro</i>
doge di Venezia <span class="fnote">[Dandul., in Chron., tom. 12 Rer. Ital.]</span>, con ritirarsi
nel monistero di santa Croce a far vita
monastica. In quest'anno nel dì primo
di gennaio in luogo suo fu eletto doge <i>Arrigo
Dandolo</i>, personaggio de' più illustri
e benefici che s'abbia mai avuto quell'inclita
repubblica.
</p>

<hr />
</div>

<div class="chapter">
<h2 class="hidden" id="MCXCIII">MCXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Celestino</span> III papa 3.</td>
  </tr>
  <tr>
    <td><span class="smcap">Arrigo</span> VI re 8, imperad. 3.</td>
  </tr>
</table>

<p>
Continuò ancora in quest'anno la
confusione in Puglia e in Terra di Lavoro <span class="fnote">[Richardus de S. German., in Chron. Anonymus
Casinensis, in Chron.]</span>.
Bertoldo generale dell'imperadore
cogli altri uffiziali cesarei, coll'abbate
di Monte Casino, che, dimentico dei
canoni, era divenuto guerriero, e coi conti
di Fondi e di Caserta, prese varie castella.
Ingrossò l'armata con tutti coloro
che teneano la parte dell'imperadore, di
modo che quantunque venisse di qua del
Faro il <i>re Tancredi</i> con un grosso esercito,
non lasciò di tener la campagna,
anzi di andar a fronte dell'armata nemica
a Monte Fuscolo. Erano inferiori
molto di forze i cesarei; eppure si astenne
Tancredi di venire a battaglia, perchè
i suoi gli rappresentarono andarvi del
suo onore, s'egli, essendo re, si cimentava
con chi non era par suo. Assediò Bertoldo
il castello di Monte Rodone. Una
grossa pietra scagliata da un mangano
lo stritolò. Nel generalato succedette a
lui Corrado Moscaincervello, che, impadronitosi
di quel castello, non lasciò vivo
<span class="pagenum" id="Page_933">[933]</span>
alcuno degli abitanti. All'incontro il re
Tancredi riacquistò la rocca di sant'Agata,
Aversa, Caserta ed altre terre; e sentendosi
poi aggravato da febbri, si ridusse
verso il fine dell'anno in Sicilia, dove
restò trafitto da inesplicabil dolore per
la morte che gli rubò sul fior degli anni
il primogenito suo, cioè il re <i>Ruggieri</i>.
Questo colpo quel fu che sul principio
dell'anno seguente fece tracollar la sanità
dell'infelice <i>Tancredi</i>, il qual tenne dietro
al figliuolo, e riempiè di pianto la
Sicilia tutta, ben prevedendo ognuno le
sinistre conseguenze di perdite cotanto
inaspettate. Lasciò egli sotto la tutela
della regina <i>Sibilla</i> sua moglie il secondogenito
suo, cioè <i>Guglielmo III</i>, erede
piuttosto di lagrimevoli disavventure, che
della corona reale e di un bellissimo regno.
Miracolo è che, secondo l'uso dei
fallaci umani giudizii, niuno susurrò che
questi principi fossero stati aiutati a sloggiare
dal mondo. Siccome osserva il cardinal
Baronio <span class="fnote">[Baron., in Annal. Ecclesiast.]</span>, incitato <i>papa Celestino
III</i> in quest'anno da replicate forti lettere
della regina d'Inghilterra <i>Eleonora</i>,
madre del <i>re Riccardo</i>, che era prigione
in Germania, finalmente s'indusse a minacciar
le censure contra <i>Leopoldo duca</i>
d'Austria, e contra dello stesso <i>imperadore
Arrigo</i>, se non mettevano in libertà
il fatto prigioniere, con trasgredire i capitoli
e giuramenti della crociata. Ho
detto anche Arrigo Augusto, perchè anche
egli volle essere a parte di quella preda,
con aver fissata la massima di ricavarne
un grossissimo riscatto. Adduceva
egli quella gran ragione, che un re non
dovea star nelle carceri di un duca, e però
o colle minacce o colle promesse di parte
del guadagno, fatte al duca medesimo, gliel
trasse di mano, con divenir egli principale
in quest'affare, e con accusare dipoi
Riccardo di varii insussistenti reati, fra
i quali entrò il preteso assassinamento
del marchese Corrado. Fu dunque proposto
a Riccardo, se bramava la libertà,
un enorme pagamento di danaro. A queste
<span class="pagenum" id="Page_934">[934]</span>
disavventure del re inglese una più
dolorosa si aggiunse, perchè <i>Filippo re</i> di
Francia, sentiti in tal occasione più vigorosi
i consigli dell'interesse che dell'onore,
uscì armato in campagna, e cominciò
ad occupar gli Stati che Riccardo possedeva
di qua del mare.
</p>

<p>
Abbiamo dalla Cronica Cremonese <span class="fnote">[Chron. Cremonense, tom. 7 Rer. Ital.]</span>
che fu guerra in quest'anno fra i Milanesi
e Lodigiani. Aveano questi tirata
una fossa dalla lor città sino al Lambro.
Dovette ciò dispiacere ai Milanesi, i quali
perciò venuti coll'esercito sul Lodigiano,
la spianarono, bruciarono un tratto di
paese, e condussero prigioni molti Lodigiani.
Galvano Fiamma <span class="fnote">[Gualv. Flamma, in Manipul. Flor., cap. 225.]</span> di ciò parla
all'anno precedente, ma il Malvezzi <span class="fnote">[Malveccius, Chron. Brixian., c. 71, tom. 14
Rer. Ital.]</span>
ne scrive sotto il presente. Secondo questi
autori, i Cremonesi collegati coi Lodigiani,
e accampati nel territorio d'essi,
si diedero a far delle scorrerie nel
distretto di Milano. Uscirono in campagna
anche i Milanesi, e diedero loro battaglia.
Nel conflitto si sparse voce che
venivano i Bresciani: laonde i Cremonesi
pensarono più a fuggire che a combattere.
Restò in mano de' Milanesi il
loro carroccio. Ma son da ricevere con
gran riguardo tali notizie, perchè Galvano
Fiamma troppe altre cose narra o
favolose, o accresciute oltre al dovere.
Era stato podestà di Bologna nell'anno
precedente <i>Gherardo</i> degli Scannabecchi
vescovo di quella città <span class="fnote">[Matth. de Griffonibus, Annal. Bononiens.,
tom. 18 Rer. Ital.]</span>, e con lode
aveva esercitato quel principesco uffizio.
Continuò anche nel presente; ma più
non piacendo il governo suo, furono ivi
di nuovo creati i consoli; e perchè il
vescovo non volea dimettere il comando,
si fece una sollevazione contra di lui,
per la quale fu assediato il palazzo episcopale,
colla morte di molti. Il vescovo,
fuggito per una cloaca travestito, ebbe
la fortuna di mettersi in salvo. Genova
<span class="pagenum" id="Page_935">[935]</span>
anch'essa provò i mali effetti della discordia
civile <span class="fnote">[Caffari, Annal. Genuens., lib. 3, tom. 6
Rer. Ital.]</span>. Tutto dì vi si commettevano
omicidii e ruberie; e l'una famiglia
dalla sua torre facea guerra all'altra.
Durò questo infelice stato di cose fino
all'anno seguente, in cui, fatto venir da
Pavia Oberto da Olevano per loro podestà,
questi, siccome persona di gran
cuore e prudenza, diede buon sesto a
tanti disordini. Era incorso nella disgrazia
dell'imperadore Arrigo, e posto anche
al bando dell'imperio, il popolo di
Reggio di Lombardia, perchè avea costretto
molti castellani dipendenti dall'imperio
a giurar fedeltà e ubbidienza
al loro comune: cosa praticata in questi
tempi anche da altre città. Li rimise Arrigo
in sua grazia nell'anno presente con
diploma <span class="fnote">[Antiquit. Italic., Dissert. L.]</span> dato <i>Wirceburc XIV kalendas
novembris, Indictione XI</i> (indizione che
non si doveva mutare nel settembre);
ma con aver prima i Reggiani assoluto
da' giuramenti que' vassalli imperiali, e
restituiti i luoghi occupati. Passavano
delle differenze fra i Bolognesi e Ferraresi.
Furono in questo anno composte
nel dì 10 di marzo nella villa di Dugliuolo,
come costa dallo strumento da me
pubblicato altrove <span class="fnote">[Ibidem, Dissert. XLIX.]</span>.
</p>

<hr />
</div>

<div class="chapter">
<h2 class="hidden" id="MCXCIV">MCXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Celestino</span> III papa 4.</td>
  </tr>
  <tr>
    <td><span class="smcap">Arrigo</span> VI re 9, imperad. 4.</td>
  </tr>
</table>

<p>
Dopo sì lunga prigionia, finalmente
sul principio di febbraio di quest'anno
fu rimesso in libertà <i>Riccardo re</i> d'Inghilterra <span class="fnote">[Roger. Hovedenus, Guillelm. Neubrig.,
Abbas Urspergens. et alii.]</span>.
Gli convenne pagare cento
mila marche ossia libbre d'argento, e
promettere altra somma all'<i>imperadore
Arrigo</i>, che la terza parte ne diede a
<i>Leopoldo duca</i> d'Austria. In Inghilterra,
per mettere insieme questo tesoro, che
sembra quasi incredibile, furono venduti
<span class="pagenum" id="Page_936">[936]</span>
fino i calici sacri: laonde per tale avania
Arrigo si tirò addosso il biasimo e la
indignazione universale. Intanto giunse
la nuova d'essere mancato di vita il <i>re
Tancredi</i> col figliuolo maggiore, e rimasto
il regno di Sicilia in mano d'un re
fanciullo, e sotto il governo di una donna,
cioè della regina <i>Sibilia</i>, o <i>Sibilla</i>, sua
madre. Che tempo propizio fosse questo
per conquistare quegli Stati, più degli
altri l'intese Arrigo Augusto; e trovandosi
egli anche ben provveduto d'oro,
gran requisito per chi vuol far guerra,
s'affrettò a mettere insieme un possente
esercito per la spedizion di Sicilia. Nel
mese di giugno calò in Italia, e premendogli
di aver sufficienti forze per mare
alla meditata impresa, personalmente si
trasferì a Genova, dove con larga mano
regalò quel popolo di promesse in loro
vantaggio. <i>Si per vos</i>, disse egli <span class="fnote">[Caffari, Annal. Genuens., lib. 3, tom. 6
Rer. Ital.]</span>, <i>post
Deum, regnum Siciliae acquisiero, meus
erit honor, proficuum erit vestrum. Ego
enim in eo cum Teutonicis meis manere
non debeo; sed vos et posteri vestri in
eo manebitis. Erit utique illud regnum
non meum, sed vestrum</i>. Con degli ampli
privilegii ancora, ben sigillati, confermò
loro questi monti d'oro. Non è dunque
da stupire se i Genovesi fecero un grande
sforzo di gente e di navi per secondare
i disegni dell'imperadore. Portossi
Arrigo anche a Pisa verso la metà di
luglio, ed impetrò da quel popolo un
altro stuolo di navi. Ho io dato alla luce
un suo diploma <span class="fnote">[Antiquit. Ital., Dissert. L.]</span>, emanato nell'anno
precedente, in cui, oltre al confermare
tutte le lor giurisdizioni e varii privilegii,
concede anche loro in feudo la metà di
Palermo, di Messina, di Salerno e Napoli,
e tutta Gaeta, Mazara e Trapani:
tutte belle promesse per deludere quei
popoli poco accorti, ed averne buon servigio.
In Pisa si trovarono i deputati di
Napoli, che gli promisero di rendersi al
primo arrivo dell'imperiale armata. Con
<span class="pagenum" id="Page_937">[937]</span>
questa dunque s'inviò egli per la Toscana
alla volta della Puglia e di Terra di
Lavoro <span class="fnote">[Richardus de S. Germano. Anonymus Casinens.
Johann. de Ceccano, Chron.]</span>. Piuttosto verso il principio
che sul fine d'agosto arrivato colà, le
più delle città corsero ad arrendersi. Atinio
e Rocca di Guglielmo tennero forte.
Capoa ed Aversa nè si renderono, nè
furono assediate. Se si vuol credere ad
Ottone da San Biagio <span class="fnote">[Otto de S. Blasio.]</span>, che con errore
ciò riferisce all'anno 1193, Arrigo, fatto
dare il sacco a tutte le città della Campania
e della Puglia, le distrusse, e massimamente
Salerno, Barletta e Bari, con
asportarne un immenso bottino. Ma della
sovversione di tante città non parlando
nè l'Anonimo Casinense, nè Riccardo
da San Germano, benchè si potesse sospettare
che tacessero per paura di chi
allora comandava in Sicilia, pure non è
credibile tutto quanto narra quello scrittore,
specialmente stendendo egli queste
crudeltà a tutte le città di quelle contrade.
Fuor di dubbio è che Arrigo fece
assediar Gaeta, e che colà nello stesso
tempo arrivò la flotta de' Genovesi. Non
volle quella città far lunga resistenza all'armi
cesaree, e si rendè a Marquardo
siniscalco dell'imperadore, a <i>Guglielmo
marchese</i> di Monferrato, e ad Oberto da
Olevano podestà e generale de' Genovesi.
Passò dipoi l'esercito e la flotta nella
vigilia di san Bartolommeo a Napoli,
città che si rendè tosto all'imperadore,
e gli giurò fedeltà, siccome ancora
Ischia, ed altre isole e terre. La rabbia
maggiore dell'Augusto Arrigo intanto
era contra de' Salernitani, per aver essi
tradita l'imperadrice Costanza sua moglie.
E però inviò il suddetto Guglielmo
marchese ad assediar quella ricca e nobil
città <span class="fnote">[Radulph. de Diceto, Imag. Histor.]</span>. Tuttochè quei cittadini facessero
una valorosa difesa, pure non poterono
lungamente resistere agli assalti del
marchese, il quale poscia, per ordine di
Arrigo, infierì contra d'essi, con levar la
<span class="pagenum" id="Page_938">[938]</span>
vita a moltissimi, permettere il disonor
delle donne, imprigionare e tormentar
altri, e bandire i restanti. Tutto fu messo
a sacco, e poscia senza perdonare alle
chiese, restò interamente smantellata la
città che da lì innanzi non potè più risorgere
all'antico splendore. Per la Calabria
s'inoltrò l'esercito cesareo, e, passato
il Faro, giunse a Messina, che tosto
se gli diede. Che ciò accadesse sul fine di
agosto si può argomentar dagli Annali
di Genova, che dicono arrivata a Messina
la lor flotta nel dì primo di settembre;
tempo in cui quella città era già pervenuta
alle mani dell'imperadore.
</p>

<p>
Questi vittoriosi progressi furono
allora turbati da un accidente occorso
fra i Genovesi e i Pisani. L'odio fra queste
due emule nazioni, originato dalla
gara dell'ambizione, e più da quella dell'interesse,
era passato in eredità; e si
potea ben con tregue e paci frenare, ma
per poco tornava a divampare in maggiori
incendii. Appena si trovarono le
lor flotte a Messina, che vennero alle
mani, e nel lungo conflitto molti dei
Pisani vi restarono o morti o feriti. Per
questo gli altri Pisani, che erano nella
città, corsero al fondaco de' Genovesi, e
gli diedero il sacco, con asportarne molto
danaro. Altrettanto fecero alle case dove
si trovarono de' Genovesi, molti ancora
de' quali furono fatti prigioni. Ciò inteso
dai Genovesi, che stavano nelle navi, infuriati
corsero a farne vendetta sopra le
galee pisane, e tredici ne presero, con
tagliare a pezzi molti de' Pisani. S'interpose
Marquardo imperial siniscalco, e
riportò dalle parti giuramento di restituire
il maltolto, e di non più offendersi.
Eseguirono la promessa i Genovesi. Poco
o nulla ne fecero i Pisani, che godeano
miglior aura alla corte; anzi fecero
nuovi insulti per le strade ai Genovesi, e
presero una lor ricca nave che veniva di
Ceuta. Per tali affronti e danni morì di
passione il podestà e generale de' Genovesi
Oberto da Olevano. Allorchè si
seppe in Palermo la resa di Messina, la
<span class="pagenum" id="Page_939">[939]</span>
regina <i>Sibilla</i> si fortificò nel palazzo
reale, e il fanciullo <i>re Guglielmo</i> si ritirò
nel forte castello di Calatabillotta. Allora
i Palermitani spedirono all'imperadore
Arrigo, invitandolo alla lor città. Così
l'Anonimo Casinense. Ma, secondo gli
Annali Genovesi, pare che i Palermitani
resistessero un tempo, e si facessero
pregare per ammetterlo. Intanto i Genovesi
accorsero in aiuto di Catania, che
s'era data all'imperadore, e trovavasi
allora assediata dai Saraceni abitanti in
Sicilia, siccome fautori della fazion di
Tancredi, e la liberarono. Presero poi per
forza la città di Siracusa. Tengo io per
fermo che l'Anonimo Casinense e Riccardo
da San Germano per politica parlarono
pochissimo di questi affari, che
pur furono sì strepitosi, mettendo un
velo sopra molte iniquità e crudeltà di
Arrigo. Non mancò egli di addormentare
con graziosissime promesse i Palermitani <span class="fnote">[Johann. de Ceccano, Richardus de S. Germano.]</span>.
Il magnifico di lui ingresso in
quella città ci vien descritto da Ottone
da San Biagio <span class="fnote">[Otto de S. Blasio, in Chron.]</span>. Ma perchè conobbe
dura impresa l'impadronirsi del regal
palazzo, e del castello di Calatabillotta,
mandò alcuni suoi ministri a trattare
colla regina Sibilla, con cui, secondo il
suo costume, fu liberalissimo di promesse:
cioè impegnò la sua parola di concedere
a Guglielmo di lei figliuolo la contea
di Lecce, e di aggiugnervi il principato
di Taranto; condizioni che furono da
lei abbracciate, perchè già vedea disperato
il caso di potersi sostenere. Diede
dunque sè stessa e il figliuolo in mano
di Arrigo, il quale non sì tosto fu padrone
del palazzo regale, che lo spogliò di tutte
le cose preziose, e lasciò il sacco del resto
ai soldati. Secondo gli scrittori moderni
siciliani, Arrigo si fece coronare re
di Sicilia nella cattedral di Palermo.
Non truovo io di ciò vestigio alcuno
presso l'Anonimo Casinense, nè presso
Riccardo da San Germano. Ne parla bensì
<span class="pagenum" id="Page_940">[940]</span>
Radolfo da Diceto, che il dice coronato nel
dì 23 di ottobre. Rocco Pirro rapporta
un suo diploma, dato <i>Panormi III idus
januarii, Indictione XIII, anno MCXCV</i> <span class="fnote">[Pyrrhus, Chronolog. Reg. Sicil. et in Notit.
Ecclesiast. Panor.]</span>,
dove, parlando della chiesa di Palermo,
dice: <i>In qua ipsius regni coronam primo
portavimus</i>. Ma falla esso Pirro in iscrivere
che tal coronazione seguì nel dì 30
di novembre dell'anno 1195. Se il diploma
da lui poco fa accennato, e dato nel
dì 11 di gennaio dell'anno 1195, la suppone
già fatta, come differirla al novembre
dell'anno medesimo? Oltre di che,
nel novembre del 1195 Arrigo non era
più in Sicilia. Sicchè egli dovette esser
coronato in Palermo o nell'ottobre o
nel novembre del presente anno 1194.
Neppure sussiste il dirsi da Rocco Pirro
che l'imperadrice Costanza ricevette anche
essa la corona in tale occasione. Abbiamo
da Riccardo da San Germano che
in quest'anno <i>imperatrix Exii civitate
Marchie filium peperit nomine Fredericum
mense decembri in festo sancti Stephani</i>.
Non era ella dunque giunta per
anche in Sicilia, e da Jesi non si potè
partir così presto, come ognun comprende.
</p>

<p>
E qui si noti la nascita di questo principe,
che fu poi <i>Federigo II imperadore,</i> della
cui nascita, e del luogo dove Costanza
Augusta il partorì molte favole si leggono
presso gli storici lontani da questi
tempi. V'ha anche disputa intorno all'anno
della sua nascita. Ma, oltre al suddetto
Riccardo, l'Anonimo Casinense <span class="fnote">[Anonymus Casinens., in Chron.]</span>
e Alberto Stadense <span class="fnote">[Albert. Stadens., in Chron.]</span>, il fanno nato nel
fine dell'anno presente, perchè il loro
anno 1195, cominciato nel dì della Natività
del Signore, abbraccia la festa di
santo Stefano di quest'anno 1194. Finalmente
nella vita d'Innocenzo III papa <span class="fnote">[Vita Innocentii III, num. 19.]</span>
troviamo che i principi in Germania
nell'anno 1196 elessero re
<span class="pagenum" id="Page_941">[941]</span>
Federigo II <i>puerum vix duorum annorum, et
nondum sacri baptismatis unda renatum</i>:
il che ci assicura doversi riferire all'anno
presente la nascita d'esso Federigo.
Qual fosse la coscienza ed onoratezza
dell'imperadore Arrigo VI lo scorgeremo
ora. Dopo aver tanto speso e faticato
per lui i Genovesi, richiesero il guiderdone
loro promesso, cioè il possesso di
Siracusa e della valle di Noto <span class="fnote">[Caffari, Annal. Genuens., lib. 3.]</span>. Andò
Arrigo per qualche tempo allegando varie
scuse, e pascendo quel popolo di varie
speranze. La conclusione finalmente fu,
che non solamente nulla diede loro del
pattuito, ma levò ad essi ancora tutti i
diritti e privilegii goduti da loro sotto i
re precedenti in Sicilia, Calabria, Puglia,
e in altri luoghi. Proibì sotto pena della
vita ai Genovesi il dar nome di console
ad alcuno in quelle parti. Anzi minacciò
d'impedir loro l'andar per mare, e
giunse fino a dire che distruggerebbe
Genova. Il continuatore di Caffaro non
potè contenersi dal chiamarlo un nuovo
Nerone, per così orrida mancanza di fede.
Certo è che neppure i Pisani riportarono
un palmo di terra in Sicilia, e sparvero
agli occhi ancora di questi gli ampli
Stati che si leggono promessi loro nel diploma
di sopra accennato. E pur poco fu
questo. Nel giorno santo di Natale tenne
un solenne parlamento di tutto il regno
in Palermo, e quivi cacciò fuori delle lettere,
credute dai più di sua invenzione,
dalle quali appariva una cospirazione
formata contra di lui da alcuni baroni
del regno. Dopo di che fece mettere le
mani addosso a moltissimi vescovi, conti
e nobili, e cacciar in prigione anche la
stessa vedova regina Sibilla, ossia Sibilia,
e il figliuolo Guglielmo, fintamente da lui
proclamato conte di Lecce e principe di
Taranto, dimenticando il bell'atto del
re Tancredi, che gli avea restituita la
moglie Costanza, e mettendosi sotto i piedi
la fede e le promesse date alla regina
e al figliuolo. Alcuni d'essi baroni furono
accecati, altri impiccati, altri fatti morir
<span class="pagenum" id="Page_942">[942]</span>
nelle fiamme, e il resto mandato e
condotto in Germania in esilio. Anche
Ottone da San Biagio fa menzione di queste
crudeltà, accennate parimente da Giovanni
da Ceccano e da Innocenzo III papa
in una sua lettera, prevedute ancora
da Ugo Falcando sul principio della sua
Storia, che dovettero fare un grande strepito
per tutta l'Europa. Fece fino aprire
il sepolcro di Tancredi e del figliuolo
Ruggieri, e strappar loro di capo la corona
regale. Sicardo, vescovo allora di
Cremona, e parziale d'Arrigo, scrive che
i Siciliani se la meritarono, per aver tese
insidie allo imperadore. Ma sarebbe
convenuto accertarsi prima se sussisteva
la congiura; poichè per conto dell'aver
eglino preferito Tancredi a Costanza contra
del loro giuramento, non aveano essi
operato ciò senza l'approvazione del romano
pontefice, al quale apparteneva il
disporre di quel regno, come di feudo della
santa Sede. Vuole il padre di Pagi che non
sussista tanta barbarie dell'Augusto Arrigo in
Sicilia, citando in pruova di ciò Giovanni
da Ceccano. Ma questo medesimo
autore è buon testimonio dell'inumanità
d'Arrigo VI.
</p>

<hr />
</div>

<div class="chapter">
<h2 class="hidden" id="MCXCV">MCXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Celestino</span> III papa 5.</td>
  </tr>
  <tr>
    <td><span class="smcap">Arrigo</span> VI re 10, imperad. 5.</td>
  </tr>
</table>

<p>
Dopo avere <i>Arrigo Augusto</i> sfogato in
parte il suo crudel talento contra gli aderenti
del fu re Tancredi, venne in Puglia,
dove tenne un gran parlamento di baroni.
Trovavasi nella corte di Sicilia <i>Irene</i>
vedova del giovane <i>re Ruggieri</i> figliuolo
di <i>Tancredi</i>. La trovò assai avvenente <i>Filippo</i>
fratello dell'imperadore; e forse
pensando egli che questa principessa potesse
anche portar seco dei diritti d'importanza,
per essere figliuola d'un greco
imperadore, la prese per moglie <span class="fnote">[Conrad. Abbas Urspergens., in Chron.]</span> di
consentimento di Arrigo, che allora gli
diede a godere il ducato della Toscana, e
i beni della fu contessa Matilda. Vedesi
<span class="pagenum" id="Page_943">[943]</span>
presso il Margarino <span class="fnote">[Bullar. Casinens., tom. 2, Const. CCXVIII.]</span> un diploma d'esso
Filippo coi titoli suddetti, spedito in
san Benedetto di Polirone nel dì 31 di
luglio, trovandosi egli in quel monistero.
Dopo aver tenuto in Puglia il parlamento
suddetto, ed inviata l'imperadrice in
Sicilia, prese Arrigo la strada di terra,
per tornarsene in Germania. Convengono
tutti gli scrittori in dire ch'egli per mare
e per terra mandò in Germania innumerabili
ricchezze; tutte spoglie de' miseri
Siciliani e del regale palazzo di Palermo.
Arnoldo da Lubeca scrive <span class="fnote">[Arnol. Lubec, lib. 4, cap. 20.]</span> ch'egli
<i>reperit thesauros absconditos, et omnem
lapidum pretiosorum et gemmarum gloriam,
ita ut oneratis centum sexaginta somariis</i>
(cavalli o muli da soma) <i>auro et
argento, lapidibus pretiosis, et vestibus
sericis, gloriose ad terram suam redierit</i>.
Bella gloria al certo guadagnata con tanti
spergiuri, coll'ingratitudine, colla barbarie,
e con lasciare in Sicilia un incredibil
odio e mormorazione contra della
sua persona. Oltre ad assaissimi baroni
prigionieri, ed oltre agli ostaggi di varie
città, fra' quali fu l'arcivescovo di Salerno,
seco egli menò la sfortunata regina
Sibilla con tre figliuole e col figliuolo
Guglielmo, e li tenne poi sotto buona
guardia chiusi in una fortezza. Crede il
padre Pagi <span class="fnote">[Pagius, in Critic. Baron. ad hunc annum.]</span> che Arrigo solamente nel
Natale dell'anno presente imperversasse
contra de' Siciliani, e poscia se ne tornasse
in Germania. Ma Giovanni da Ceccano <span class="fnote">[Johann., de Ceccano, Chron. Fossaenovae.]</span>
parla del Natale dell'anno precedente.
Ed Arrigo in quest'anno venne
a Pavia, e di là passò in Germania, come
si ha dagli Annali genovesi <span class="fnote">[Caffari, Annal. Genuens., lib. 3, tom 6 Rer.
Italic.]</span> e da altri
autori. Girolamo Rossi <span class="fnote">[Rubeus, Hist. Ravenn., lib. 6.]</span> cita un suo
diploma dato in Vormazia <i>IV kalendas
decembris, Indictione XIIII, anno Domini
MCXCV</i>. L'indizione è quivi mutata
nel settembre. Anche il Sigonio accenna
<span class="pagenum" id="Page_944">[944]</span>
un suo diploma, <i>dato VII kalendas junias
apud burgum sancti Donnini, anno MCXCV,
regni Siciliae primo</i> <span class="fnote">[Sigon., de Regno Ital., lib. 15.]</span>. Lasciò esso Arrigo
per suo vicario, ossia per vicerè nel
regno di Sicilia il vescovo d'Ildeseim già
suo maestro, che fra tanti suoi studii non
dimenticò quello di far danaro per quanto
potè. In quest'anno il celebre <i>Arrigo
Leone</i>, già duca di Sassonia e Baviera,
della linea estense di Germania, terminò
i suoi giorni in Brunsvic, città restata a
lui con altre adiacenti dopo il terribil
naufragio di sua grandezza. Ma in questo
medesimo anno essendo morto <i>Corrado
conte</i> palatino del Reno, zio paterno dell'Augusto
<i>Arrigo</i>, succedette ne' di lui
Stati Arrigo, uno de' figliuoli di esso Arrigo
Leone, perchè marito dell'unica figliuola
del medesimo Corrado: sicchè in
qualche maniera tornò a rifiorire in Germania
la potenza de' principi estensi-guelfi.
Nè si dee tacere che l'imperadore
Arrigo suddetto in quest'anno creò e
confermò duca di Spoleti <i>Corrado</i> Moscaincervello,
e dichiarò duca di Ravenna
e marchese d'Ancona <i>Marquardo</i>. È
considerabile lo strumento di concordia
seguita fra lui e il popolo di Ravenna, di
cui Girolamo Rossi ci ha conservato la
memoria. Da esso apparisce che anche
Ravenna si governava in repubblica, ed
avea il suo podestà, e giurisdizione, e
rendite; ma doveano al duca restar salve
le regalie, <i>quas imperator, et ipse Marchoaldus
in civitate Ravennae et ejus districtu
habere consuevit</i>. La terza parte
di Cervia apparteneva ad esso Marquardo
o Marcoaldo, un'altra all'arcivescovo,
e un'altra al comune di Ravenna, che
partivano insieme le intrate massimamente
del sale.
</p>

<p>
Racconta il continuatore di Caffaro
che i Pisani, trovandosi in favorevole
stato alla corte imperiale, seguitarono
in questi tempi a recar insulti, danni e
ingiurie ai Genovesi, e rifabbricarono
anche, ad onta di essi, il castello di Bonifazio
in Corsica, che divenne un nido di
<span class="pagenum" id="Page_945">[945]</span>
corsari, fingendo di non esserne eglino
padroni. Non potendo più reggere a tali
strapazzi il popolo genovese, spedì in
Corsica con varii legni un corpo di combattenti,
che a forza d'armi entrarono
in Bonifazio, e vi si fortificarono. Presero
dipoi varie navi pisane, ed altri danni
inferirono a quella nemica nazione, della
quale in questi tempi ci manca l'antica
istoria. Spedirono anche i Genovesi <i>Bonifazio</i>
loro arcivescovo, e Jacopo Manieri
lor podestà a Pavia all'imperadore, che
prima di passare in Germania soggiornava
nel monistero di San Salvatore fuori
della città, per ricordargli le promesse
lor fatte e confermate con un solenne
diploma. Si accorsero in fine, nulla essere
da sperare da un principe che niun
conto faceva della sua fede. Dissi già che
esso Augusto avea conceduto Crema al
popolo cremonese. Anche nell'anno presente
a dì 6 di giugno <span class="fnote">[Antiquit. Italic., Dissert. XI, pag. 621.]</span> lo stesso imperadore
Arrigo confermò ai medesimi
Cremonesi col gonfalone l'investitura di
tutti i loro Stati, fra' quali anche la terra
di Crema era compresa. Ma perchè di questa
erano in possesso i Milanesi per concessione
e diploma di Federigo I Augusto
padre del regnante, nè si sentivano essi
voglia di cedere una sì riguardevol terra,
restò fin qui ineffettuata la concessione
d'Arrigo. Probabilmente cadde ancora
in quest'anno un altro documento, da
me dato alla luce <span class="fnote">[Ibidem, Dissert. L.]</span> colle note guaste,
da cui apparisce che avendo Giovanni
Lilò d'Hassia, messo e camerlengo dello
imperadore Arrigo, mandato a prendere
la tenuta d'essa Crema, non era stato
ammesso il suo deputato, e però egli
mette al bando dell'imperio i Cremaschi,
Milanesi e Bresciani per tal disubbidienza.
Quell'atto fu fatto in Cremona <i>anno
ab Incarnatione Domini nostri Jesu
Christi MCXC, Indictione XIII, die Mercurii
tertiodecimo intrante junio</i>. Ma conviene
all'anno presente, in cui correa la
<span class="pagenum" id="Page_946">[946]</span>
<span class="smcap">Indizione XIII</span>; se non che il dì 13 di
giugno non era in mercordi. Dalla Cronichetta
Cremonese <span class="fnote">[Chron. Cremonense, tom. 7 Rer. Ital.]</span> abbiamo che in
quest'anno fu qualche guerra fra essi
Milanesi e Cremonesi, e che restarono
prigioni alquanti degli ultimi.
</p>

<hr />
</div>

<div class="chapter">
<h2 class="hidden" id="MCXCVI">MCXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Celestino III</span> papa 6.</td>
  </tr>
  <tr>
    <td><span class="smcap">Arrigo VI</span> re 11, imperad. 6.</td>
  </tr>
</table>

<p>
Per le crudeltà loro usate dall'imperadore
Arrigo andavano tutto di i Siciliani
e Pugliesi, massimamente di nazione
normanna, meditando rivoluzioni; e verisimilmente
accaddero non poche sollevazioni
e sconcerti in quelle contrade,
delle quali ci dan qualche barlume, ma
non già una chiara notizia, gli antichi
storici. A tali avvisi lo spietato Arrigo
(ne è incerto il tempo) fece cavar gli occhi
agi' innocenti ostaggi che erano in
Germania, fuorchè a <i>Niccolò arcivescovo</i>
di Salerno. Or mentre si trovava esso
Arrigo in Germania, fu gagliardamente
sollecitato da papa <i>Celestino III</i> a portare
soccorsi in Terra santa. Ci è permesso
di credere che si prevalesse egli di
questa occasione per muovere i popoli
della Germania a prendere l'armi, col
fine di valersene egli prima a gastigare i
popoli di Sicilia e Puglia, siccome avea
fatto nell'anno 1194, in cui sappiamo
ch'egli si servì d'alcune migliaia di pellegrini
crociati, che erano in viaggio verso
la Soria, per conquistar la Puglia e
Sicilia. Infatti raunò una possente armata.
Ma prima di muoversi alla volta d'Italia,
tenne una general dieta <span class="fnote">[Godefridus Monachus, in Chron.]</span>, in cui
tanto si adoperò, che indusse que' principi
ad eleggere re de' Romani e di Germania
il suo figliuolo <i>Federigo II</i>, ancorchè
appena giunto all'età di due anni, e
non per anche battezzato. Ciò fatto, venne
in Italia. Egli si truova in Milano <i>secundo
idus augusti</i>, come consta da un
<span class="pagenum" id="Page_947">[947]</span>
suo diploma, dato, nell'anno presente,
presso il Puricelli <span class="fnote">[Puricellius, Monument. Basilic. Ambros.]</span>. Poscia il vediamo
in Piacenza <i>VI idus septembris</i>, ciò apparendo
da un altro suo diploma pubblicato
dal Campi <span class="fnote">[Campi, Istor. di Piacenza, tom. 2.]</span>. Da tre altri, che si
leggono nel Bollario Casinense <span class="fnote">[Bullar. Casinens,, Constit. CCXX, et seq.]</span>, impariamo
ch'egli era in Monte Fiascone
<i>XIII kalendas novembris</i>, e in Tivoli
<i>XVI kalendas decembris</i>. Per attestato di
Giovanni da Ceccano <span class="fnote">[Johannes de Cercano, Chron. Fossaenovae.]</span>, nell'ultimo
giorno di novembre arrivò a Ferentino,
e vi dimorò sette giorni, mostrando, secondo
il suo finto animo, pensieri di pace
e di equità. Se n'andò poscia a Capoa,
nelle cui prigioni trovò il valoroso, ma
sfortunato <i>Riccardo conte</i> di Acerra, che
poco prima, nel voler fuggire per prevenir
l'arrivo d'esso Augusto, tradito da
un monaco bianco, cadde nelle mani di
Diopoldo uffiziale cesareo <span class="fnote">[Richardus de S. Germano, in Chron.]</span>. Il fece giudicare,
e poi tirare a coda di cavallo pel
fango di tutte le piazze, e finalmente impiccar
per li piedi, finchè morisse; nè il
suo cadavero fu rimosso dalla forca, se
non dappoichè giunse la nuova della morte
d'esso Augusto nell'anno seguente.
Dopo la festa del Natale s'incamminò
verso la Sicilia. Essendo in questo mentre
mancato di vita senza figliuoli <i>Corrado</i>
suo fratello duca di Alemagna, ossia
di Suevia <span class="fnote">[Otto de S. Blasio, in Chron.]</span>, diede quel ducato all'altro
suo fratello <i>Filippo</i>, dianzi dichiarato duca
di Toscana, e mandollo a prenderne
il possesso: il che fu da lui volentieri
eseguito, con tener una corte solenne in
Augusta nell'agosto dell'anno presente.
Abbiamo ancora da Riccardo di San Germano
che Arrigo, prima di giugnere in
quelle contrade, anzi stando in Germania,
avea spedito il vescovo di Vormacia
per suo legato in Italia. Andò questo prelato
a Napoli col guerriero abbate di
Monte Casino, e con molte squadre di
soldati italiani e tedeschi, <i>et imperiale implens
<span class="pagenum" id="Page_948">[948]</span>
mandatum, Neapolis muros et Capuae
funditus fecit everti</i>. Per assicurarsi
di quel regno, altro ripiego non volle
adoperar questo Augusto, che quello del
rigore e terrore, duri maestri del ben
operare. Coi benefizii e non colla crudeltà
si guadagnano i cuori de' popoli.
</p>

<p>
Ebbero in quest'anno i Genovesi per
loro podestà Drudo Marcellino <span class="fnote">[Caffari, Annal. Genuens., lib. 3, tom. 6
Rer. Ital.]</span>, uomo
di petto, che con vigore esercitò la sua
balia, non la perdonando a malfattore
alcuno, e gastigando tutta la gente inquieta;
talchè rimise in buono stato quella sì
discorde città. Fra l'altre sue prodezze,
perchè molti cittadini contro i pubblici
divieti aveano fabbricate torri altissime,
delle quali poi si servivano a far guerra
ai lor vicini nemici, intrepidamente le
fece abbassare, riducendole tutte alla
misura d'ottanta piedi d'altezza. La continuata
dissensione e guerra che in questi
tempi bolliva fra essi Genovesi e Pisani,
dispiacendo al paterno cuore di papa
<i>Celestino III</i>, cagion fu ch'egli inviasse
a Genova per suo legato <i>Pandolfo cardinale</i>
della basilica de' dodici Apostoli, per
trattar di pace. Fra i deputati dell'una e
dell'altra città alla presenza di lui si tenne
un congresso in Lerice sul principio
d'aprile. Questo, per cagion della vicina
Pasqua, si sciolse senza frutto, e fu rimesso
ad altro tempo. Prevalendosi di
tal dilazione i Pisani, segretamente spedirono
in Corsica uno stuolo di navi, credendosi
di poter levare il castello di Bonifazio
ai Genovesi, ma lo ritrovarono ben
guernito. A questo rumore accorsero
ancora i Genovesi con una bella armata
di mare, e andarono a sbarcare e a postarsi
in Sardegna nel giudicato di Cagliari,
di cui era allora padrone il <i>marchese
Guglielmo</i> (di qual casa, io non so
dire). Raunò questo marchese un esercito
di Sardi, Catalani e Pisani, per isloggiare
i Genovesi; ma ne riuscì tutto il
contrario. Fu messo in fuga coi suoi, e
la sua bravura gli costò l'incendio del
<span class="pagenum" id="Page_949">[949]</span>
suo palagio e d'altri ancora. Dopo di
che i Genovesi se ne tornarono a Bonifazio.
Tentarono un'altra volta i Pisani
d'assediar quel castello, ma indarno.
Vennero anche a battaglia le flotte pisana
e genovese, ma con poco divario nella
perdita. A quest'anno il Sigonio <span class="fnote">[Sigonius, de Regno Ital., lib. 15.]</span> e il
Rossi <span class="fnote">[Rubeus, Histor. Ravenn., lib. 6.]</span> riferiscono il matrimonio di
<i>Azzo V</i>, figliuolo di <i>Obizzo marchese</i> di
Este con <i>Marchesella</i> degli Adelardi. Ho
io provato <span class="fnote">[Antichità Estensi, P. I, cap. 36.]</span> che molto prima di questi
tempi dovettero accader queste nozze:
nozze di somma importanza per la linea
estense d'Italia, perchè aprirono alla nobilissima
casa dei marchesi estensi la
porta per signoreggiare in Ferrara <span class="fnote">[Richobald., in Pomario.]</span>.
Abbiam veduto di sopra all'anno 1174
qual fosse la potenza e riputazione di Guglielmo
Adelardi, soprannominato della
Marchesella, per cui valore fu liberata
Ancona dall'assedio. Egli era principe
della fazion guelfa in Ferrara; giacchè
erano nate e andavano crescendo le fazioni
de' Guelfi e de' Ghibellini. Salinguerra
figliuolo di Taurello, ossia Torello,
era il capo dell'altra fazione. Morto egli,
e mancato parimente di vita Adelardo
suo fratello, e rimasta erede dell'immensa
loro eredità Marchesella figliuola di Adelardo,
fu questa sposata al suddetto Azzo
estense, acciocchè egli sostenesse il partito
de' Guelfi in quella città. Da lì innanzi
i marchesi d'Este, signori del Polesine
di Rovigo, di Este, Montagnana, Badia, e
d'altre nobili terre, cominciarono ad
aver abitazione in Ferrara, e a far figura
di capi della fazion guelfa non solo in
essa città, ma anche per tutta la marca
di Verona, di modo che lo stesso era
dire la <i>parte marchesana</i>, che la <i>parte
guelfa</i>.
</p>

<p>
<span class="pagenum" id="Page_950">[950]</span>
</p>

<hr />
</div>

<div class="chapter">
<h2 class="hidden" id="MCXCVII">MCXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Celestino III</span> papa 7.</td>
  </tr>
  <tr>
    <td><span class="smcap">Arrigo VI</span> re 12, imperad. 7.</td>
  </tr>
</table>

<p>
Le più strepitose avventure dell'anno
presente furono in Sicilia; ma per disavventura
non han voluto raccontarle per
qualche politico riguardo gli antichi scrittori
italiani di quelle parti, che erano
sudditi di <i>Federigo II</i> Augusto, figliuolo
di <i>Arrigo VI</i> imperadore. Più ne han parlato
gli scrittori inglesi e tedeschi, ma non
senza mio timore ch'essi lontani ingannati
dalle dicerie, possano ingannare
ancor noi. Scrive adunque Arnoldo da
Lubeca <span class="fnote">[Arnold. Lubec, Chron., lib. 5, cap. 2.]</span> che, giunto in Sicilia l'Augusto
Arrigo, vi fu occupato da molte
traversie e battaglie, perciocchè constava
del tradimento dell'imperadrice <i>Costanza</i>
sua moglie, e degli altri nobili di quelle
contrade. Perciò, raunata gran gente a
forza di danaro, d'essi congiurati ben si
vendicò, dopo averli fatti prigioni. A colui
che era stato creato re contra di lui,
fece conficcare in capo una corona con
acutissimi chiodi; altri nobili condannò
alla forca, al fuoco e ad altri supplizii.
Poscia in un pubblico parlamento perdonò
a chiunque aveva avuta mano in
quella cospirazione, e <i>talibus alloquiis
multam gratiam illius regni invenit, et de
cetero terra quevit</i>. Che l'imperadrice
Costanza mirasse di mal occhio le crudeltà
del marito contra de' poveri siciliani,
e massimamente del sangue normanno,
si può senza fatica credere, perchè
era nata in Sicilia, e Normanna di
nazione, e si riconosceva anche obbligata
alla famiglia di Tancredi, perchè sì generosamente
rimessa da lui in libertà.
Finalmente suo era quel regno, e non
del marito, nè potea piacerle ch'egli lo
distruggesse col macello di tanta nobiltà,
e con votarlo di tutte le ricchezze per
portarle in Germania. Ma non è mai credibile
che, avendo ella un figliuolo, potesse
consentire che altri si mettesse in
<span class="pagenum" id="Page_951">[951]</span>
testa quella corona. Par dunque più probabile
che l'imperadrice fosse in sospetto
al marito Augusto d'aver parte in quelle
sollevazioni, ma non già ch'ella ne
restasse convinta. E però convien sospendere
la credenza in parte di quello che
scrive Ruggieri Hovedeno <span class="fnote">[Rogerius Hovedenus, Annal.]</span>, storico inglese,
e perciò nemico d'Arrigo, con dire
che Arrigo prese i magnati della Sicilia,
e parte ne imprigionò, parte dopo varii
tormenti fece morire. Aveva dianzi dato
il ducato di Durazzo e il principato di
Taranto a Margarito, ossia Morgaritone,
grande ammiraglio. Questa volta il fece
abbacinare ed eunucare. Per le quali
inumanità l'imperadrice Costanza fece
lega colla sua gente contra dell'Augusto
consorte; e, venuta a Palermo, prese i tesori
dei re suoi antenati; dal che incoraggiti
i Palermitani, uccisero gran copia
di Tedeschi. L'imperadore fuggendo si
racchiuse in una fortezza, con pensiero
di ripatriare, se gli veniva fatto; ma i suoi
nemici gli aveano serrati i passi. Credane
ciò che vuole il lettore. Sicardo storico
italiano <span class="fnote">[Sicard., in Chron., tom. 7 Rer. Ital.]</span>, e allora vivente, scrive che
Margaritone fu accecato da Arrigo nell'anno
1194, e non già nel presente. Che
in Sicilia fossero e congiure e rumori o
nel precedente, o nel corrente anno, ammettiamolo
pure. Ma che Arrigo, ito colà
con un'armata di sessanta mila combattenti
fosse ridotto in quello stato, non ha
molto di verisimile. Meno ne ha che la
imperadrice a visiera calata impugnasse
il marito. Riceva dunque il lettore come
meglio fondato il racconto di Gotifredo
monaco, di cui sono le seguenti parole
all'anno presente: <i>Imperator in Apulia
moratur. Ibi quosdam principes, qui in
necem ejus conspirasse dicebantur, diversis
poenis occidit. Rumor etiam de eo ac
de imperatrice Constantia varia seminat,
scilicet quod ipse in variis eventibus praeventus,
etiam in vitae periculo saepe constitutus
sit; quod imperatricis voluntate
<span class="pagenum" id="Page_952">[952]</span>
semper fieri vulgabatur</i> <span class="fnote">[Godefridus Monachus, in Chron.]</span>. Quetati i rumori
della Sicilia, e riconciliato l'imperadore
Arrigo colla moglie, allora egli
permise che la gran flotta de' pellegrini,
desiderosi di segnalarsi in Terra santa,
sciogliesse le vele, con aggiugnervi egli
alcune delle sue squadre, e dar loro per
condottiere <i>Corrado vescovo</i> di Wirtzburgo
suo cancelliere. Andarono, fecero alquante
prodezze in quelle parti; più ancora
n'avrebbono fatto, se non fosse
giunta la morte dell'imperadore, che
sbandò tutti i principi tedeschi, volendo
ciascuno correre a casa, per intervenire
all'elezion del nuovo Augusto. Succedette
essa morte nella seguente forma, che si
ha da Riccardo da San Germano <span class="fnote">[Richardus de S. Germano, in Chron.]</span>. Fece
Arrigo venire a sè l'imperadrice Costanza
sua moglie, e mentre essa era nel
palazzo di Palermo, Guglielmo castellano
di Castro-Giovanni si ribellò all'imperadore.
Portossi in persona Arrigo all'assedio
di quella fortezza, e, quivi stando, fu
preso da una malattia, a cagion della
quale condotto (per quanto s'ha da Giovanni
da Ceccano <span class="fnote">[Johann, de Ceccano, Chron. Fossaenovae.]</span> e dall'Hovedeno <span class="fnote">[Rogerius Hovedenus.]</span>),
a Messina, quivi terminò i suoi
giorni nella vigilia di san Michele, cioè
nel dì 28 di settembre. Altri dicono
nella festa di san Michiele, altri nel dì
quinto d'ottobre, e negli Annali Genovesi <span class="fnote">[Caffari, Annal. Genuens., lib. 4.]</span>
la sua morte è riferita nell'ultimo
dì di settembre.
</p>

<p>
Voce corse ch'egli morisse attossicato
dalla moglie, a cui si attribuiscono
tutte le traversie patite dal marito; ma
Corrado abbate Urspergense la giustifica
di tal taccia con dire: <i>Quod tamen non
est verisimile. Et qui cum ipso</i> (Augusto)
<i>eo tempore erant familiarissimi, hoc inficiabantur.
Audivi ego id ipsum a domno
Conrado, qui postmodum fuit abbas praemonstratensis,
et tunc in saeculari habitu
constitutus, in camera imperatoris exstitit
<span class="pagenum" id="Page_953">[953]</span>
familiarissimus</i> <span class="fnote">[Abbas Urspergensis, in Chron.]</span>. Non so io qual fede
meriti l'Hovedeno, allorchè scrive che
Arrigo morì scomunicato da papa <i>Celestino
III</i> per non avere restituito il danaro
indebitamente estorto a <i>Riccardo re</i>
d'Inghilterra, e perciò proibì il papa che
se gli desse sepoltura in luogo sacro, tuttochè
l'arcivescovo di Messina molto si
adoperasse per ottenerlo. Aggiugne che
lo stesso arcivescovo venne da Roma
per questo, e di tre cose fece istanza. La
prima, che fosse permesso il seppellire
esso Augusto: al che rispose papa Celestino
di non poterlo concedere senza
consentimento del re d'Inghilterra, e restituito
prima il maltolto. La seconda,
che facesse ritirare i Romani che aveano
assediato Marquardo nella marca di Guarnieri,
cioè d'Ancona: il che dovette succedere
dopo la morte dell'imperadore. E
la terza, che permettesse la coronazione
del piccolo Federigo in re di Sicilia. Sono
sospetti gli scrittori inglesi in parlando di
questo imperadore. Nondimeno anche
Galvano Fiamma <span class="fnote">[Gualvanus Flamma, in Manipul. Flor.]</span> lasciò scritto che
egli morì scomunicato. Quel ch'è più,
vedremo che anche papa Innocenzo III
il pretese scomunicato da esso papa Celestino.
Forse implicitamente si pretendea
incorso Arrigo nella scomunica per la
violenza usata al re d'Inghilterra; ma
che espressamente fossero fulminate contra
di lui le censure, non si truova in altre
memorie d'allora. All'incontro Ottone
da san Biagio, dopo aver notata la
morte d'Arrigo in Messina, soggiugne:
<i>Ibidem cum maximo totius exercitus lamento
cultu regio sepelitur</i> <span class="fnote">[Otto de S. Blasio, in Chron.]</span>. Sono ancora
di Sicardo storico e vescovo, allora
vivente, le seguenti parole: <i>Anno Domini
MCXVCII reversus imperator in Italiam,
in Sicilia mortuus est et sepultus</i> <span class="fnote">[Sicard., in Chron.]</span>. E
l'Abbate Urspergense discorda bensì nel
luogo della sepoltura, ma questa ce la dà
<span class="pagenum" id="Page_954">[954]</span>
per certa, scrivendo <span class="fnote">[Abbas Urspergens., in Chron.]</span>: <i>Henricus imperator
obiit in Sicilia, et in ecclesia panormitana
magnifice est sepultus</i>; nè alcun di
essi parla di scomunica. Comunque sia,
la morte di questo Augusto fu sommamente
compianta dai Tedeschi, che l'esaltano
forte, per avere stesi i confini dell'imperio,
e portati dalla Sicilia in Germania
immensi tesori; ma all'incontro
essa riempiè d'allegrezza tutti i popoli
della Sicilia, e d'altri paesi d'Italia, che
l'aveano provato principe crudele e sanguinario,
nè gli davano altro nome che
di tiranno. Odasi Giovanni da Ceccano <span class="fnote">[Johann, de Ceccano, Chron. Fossaenovae.]</span>:
</p>

<div class="poem">
<p><i>Omnia cum papa gaudent de morte tyranni.</i></p>
<p><i>Mors necat, et cuncti gaudent de morte sepulti,</i></p>
<p><i>Apulus, et Calaber, Siculus, Tuscusque, Ligurque.</i></p>
</div>

<p>
Certo è che la morte di questo principe
portò una somma confusione nella
Germania, e si tirò dietro un fiero sconvolgimento
e una gran mutazione di cose
anche in Italia, siccome andremo vedendo.
Per lume intanto di quel che poscia
avvenne, considerabile è una notizia a
noi conservata dall'autore della vita di
Innocenzo III papa <span class="fnote">[Vita Innocentii III, P. I, tom. 3 Rer. Italic.]</span>. Scrive egli che
dopo la rotta data, siccome vedremo, nell'anno
1200 a Marquardo marchese di
Ancona, si trovò fra' suoi scrigni il testamento
del suddetto imperadore <i>Arrigo
VI</i>, con bolla d'oro, che ora si legge
stampato da me e da altri. In esso ordinava
egli che <i>Federigo Ruggieri</i> suo figliuolo
riconoscesse dal papa il regno di
Sicilia; e mancando la moglie e il figliuolo
senza erede, esso regno tornasse alla
Chiesa romana. Che se il papa confermasse
al figliuolo Federigo l'imperio, in
ricompensa si restituisse alla Chiesa stessa
tutta la terra della contessa Matilda, a
riserva di Medicina e di Argelata sul Bolognese.
Ordinò ancora a Marquardo, <i>ut
ducatum ravennatem, terram Brictinori,
marchiam Anconae recipiat a domino papa,
et romana Ecclesia, et recognoscat etiam
<span class="pagenum" id="Page_955">[955]</span>
ab eis Medisinam et Argelata.</i> E mancando
egli senza eredi, vuole che quegli Stati
restino in dominio della suddetta Chiesa.
Una parola non vi si legge del ducato
di Spoleti. Solamente vi si dice che sia
restituita al papa tutta la terra da Monte
Paile sino a Ceperano, siccome ancora
Monte Fiascone. Secondochè abbiamo da
Parisio da Cereta <span class="fnote">[Paris. de Cereta, Chron. Veron., tom. 8
Rer. Ital.]</span>, i Veronesi in questo
anno attaccarono battaglia coi Padovani,
assistiti da <i>Eccelino da Romano</i>, e da
<i>Azzo marchese</i> d'Este, e li sconfissero colla
morte di molti. Questo Eccelino, per
soprannome il Monaco, fu padre del crudele
<i>Eccelino da Romano</i>. Di questo fatto
parla ancora Gherardo Maurisio <span class="fnote">[Mauris., Hist., tom. 8 Rer. Ital.]</span>, con
dire che i Vicentini dopo una gran rotta
loro data dai Padovani e dal suddetto Eccelino,
per cui restarono prigionieri più
di due mila d'essi, ricorsero per aiuto ai
Veronesi, i quali con sì formidabil armata
entrarono nel Padovano, guastando e
bruciando sino alle porte di Padova, che
atterriti i Padovani, altro ripiego non ebbero
per liberarsi da questo turbine, che
di restituire tutti i prigioni: il che fatto,
ebbe fine la guerra. Ma questo avvenimento
da Rolandino vien riferito all'anno
seguente, e in altri testi all'anno 1199.
Un documento da me prodotto nelle Antichità
italiane forse ci fa vedere tuttavia
<i>duca di Toscana Filippo</i> fratello dell'imperadore
Arrigo. Esso fu scritto nell'anno
1196 nel dì 30 d'agosto, correndo
l'<i>Indizione XV</i>. Ma perchè tale indizione
spetta all'anno presente, però, o ivi dovette
essere l'anno 1197, ovvero s'ha da
scrivere Indictione XIV, e sarà veramente
l'anno 1196.
</p>

<hr />
</div>

<div class="chapter">
<h2 class="hidden" id="MCXCVIII">MCXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Innocenzo</span> III papa 1.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Venne a morte papa <i>Celestino III</i>
nel dì 8 di gennaio, <i>VI idus januarii</i> dell'anno
<span class="pagenum" id="Page_956">[956]</span>
presente, e fu seppellito il corpo
suo nella basilica lateranense. A lui succedette
nella cattedra di san Pietro Lottario,
figliuolo di Trasmondo conte di
Segna, cardinale de' santi Sergio e Bacco,
che prese il nome d'<i>Innocenzo III</i>,
e riuscì uno de' più insigni e gloriosi
pontefici che s'abbia mai avuto la Chiesa
di Dio; e al quale eterne obbligazioni
professa specialmente la romana, al cui
ingrandimento non meno nel temporale
che nello spirituale egli assaissimo contribuì
mercè delle prospere congiunture,
e più ancora dell'elevatezza dell'ingegno
suo <span class="fnote">[In Vita Innocentii III, num. 5.]</span>. Era egli allora in età di soli
trentasette anni, ma maturo di senno e
ornato delle scienze, studiate in Roma,
in Parigi e in Bologna. Nella di lui vita
è scritto che fu eletto nel dì 8 di gennaio,
<i>sexto idus januarii</i>. Ma, o papa
Celestino dovette morire un giorno prima,
o egli esser eletto un giorno dopo;
perciocchè sappiamo che non si veniva
all'elezione se non dappoichè era stata
data sepoltura all'antecessore; e questo
pio cardinale <i>apud basilicam constantinianam
voluit decessoris exequiis interesse</i>.
Fu poi consecrato papa nella festa
della cattedra di san Pietro, cioè nel dì
22 di febbraio. Trovò egli smantellato il
patrimonio della Chiesa romana, perchè
il poco fa defunto <i>imperadore Arrigo</i> avea
occupato tutto quasi fino alle porte di
Roma, a riserva della Campania, in cui
nondimeno era esso Augusto più temuto
che il papa. Trovò ancora che niun
ostacolo restava alla sua autorità dalla
parte degl'imperadori per le ragioni che
addurrò fra poco. Una delle sue prime
imprese dopo la consecrazione fu questa:
<i>Petrum urbis praefectum ad ligiam
fidelitatem recepit, et per mantum, quod
illi donavit, de praefectura eum publice
investivit, qui usque ad id tempus juramento
fidelitatis imperatori fuerat obligatus,
et ab eo praefecturae tenebat honorem</i>.
Leggesi il di lui giuramento fra le
<span class="pagenum" id="Page_957">[957]</span>
lettere d'esso papa Innocenzo <span class="fnote">[Innocent. III, lib. 1, Epist. 577.]</span>: notizia
degna di osservazione per la conoscenza
de' tempi addietro e di quelli che
succederono, perchè spirò qui l'ultimo
fiato l'autorità degli Augusti in Roma, e
da lì innanzi i prefetti di Roma, il senato
e gli altri magistrati giurarono fedeltà al
solo romano pontefice.
</p>

<p>
Non tardò il generoso papa, giacchè
più non v'era ostacolo, a ripigliare il
dominio della <i>Marca d'Ancona</i>, nulla
badando alle offerte, preghiere e larghe
promesse che fece fargli <i>Marquardo</i>, già
investito di quelle contrade dal predefunto
Arrigo. A riserva d'Ascoli, vennero
alle di lui mani Ancona, Fermo, Osimo,
Camerino, Fano, Jesi, Sinigaglia e
Pesaro: il che ci fa intendere di quale
estensione fosse allora la <i>marca d'Ancona</i>,
chiamata in altri tempi, ora di <i>Camerino</i>
ed ora di <i>Fermo</i>. In breve ancora
ricuperò dalle mani di <i>Corrado</i> Suevo,
dianzi duca di Spoleti e conte d'Assisi,
tutte quelle contrade; cioè il ducato di
Spoleti, che abbracciava le città di Rieti,
Spoleti, Assisi, Foligno e Nocera. E poscia
tornarono in suo potere le città di
Perugia, Gubbio, Todi e Città di Castello.
Tentò ancora di ridurre sotto il suo
dominio l'esarcato di Ravenna, Bertinoro
e la terra del conte Cavalcaconte,
con ispedir colà lettere e legati; ma non
gli venne fatto, perchè l'arcivescovo di
Ravenna tenne forte, allegando e mostrando
le investiture imperiali, da lungo
tempo addietro date di quel paese a' suoi
antecessori e alla chiesa sua: il che fermò
i passi alle pretensioni del papa. Nè
lasciò indietro papa Innocenzo la ricerca
e la ricuperazione dei beni della contessa
Matilda; nel che provò non pochi intoppi
e contraddizioni. Erano da un gran
tempo malcontente degl'imperadori suevi
le città della Toscana, cioè Firenze,
Lucca, Pistoia, Siena ed altre; perchè
laddove tante altre città di Lombardia
godevano una piena libertà, nè sopra di
loro aveano marchese o duca che esercitasse
<span class="pagenum" id="Page_958">[958]</span>
giurisdizione, elleno sole si trovavano
maltrattate, prima da <i>Federigo</i>
Barbarossa, poi da <i>Arrigo</i> suo figliuolo,
ed ultimamente da <i>Filippo</i> già dichiarato
duca di Toscana, figliuolo anche esso del
medesimo Federigo. Però, giacchè il vento
era propizio coll'essere mancato l'imperadore
Arrigo, la cui crudeltà e potenza
facea star tutti col capo chino, si
misero al forte, per non voler più sopra
di loro ministro alcuno imperiale,
senza pregiudizio nondimeno della sovranità
cesarea. Strinsero dunque una
lega collo stesso pontefice Innocenzo per
sostenersi colle forze unite contro chiunque
in avvenire volesse pregiudicare alla
lor libertà. Simile era questa alla lega di
Lombardia. I Pisani, siccome quei soli
che in Toscana godevano di tutte le regalie,
nè poteano guadagnar di più, essendo
già attaccatissimi agl'imperadori,
non vollero entrare in essa lega, che noi
riguarderemo da qui innanzi per lega
guelfa. Imperciocchè questo nome di
<i>Guelfi</i> e <i>Ghibellini</i> originato, siccome accennai
di sopra, dalle gare continue della
casa de' duchi ed imperadori di Suevia
discendenti dalla casa ghibellina degli
Arrighi Augusti per via di donne, colla
casa degli Estensi di Germania, duchi di
Sassonia e Baviera, discendenti per via
di donne dagli antichi Guelfi; questo nome,
dissi, cominciò a prendere gran voga
in Italia. Chi era aderente de' papi, per
custodire la sua libertà, nè essere più
conculcato dagli uffiziali cesarei, si dicea
seguitar la parte o fazione <i>guelfa</i>. E chi
aderiva all'imperadore, si chiamava di
parte o fazion <i>ghibellina</i>. In quest'ultima
si contavano per lo più que' marchesi,
conti, castellani, ed altri nobili, che
godeano feudi dell'imperio, per mantenersi
liberi dal giogo delle città libere,
le quali tuttodì cercavano di sottomettersi
alla lor giurisdizione. Vi entravano
ancora alcune città, che, oltre all'essere
ben trattate dagli Augusti, aveano bisogno
della lor protezione, per non essere
ingoiate dalle vicine più potenti città.
<span class="pagenum" id="Page_959">[959]</span>
Tali furono Pavia, Cremona, Pisa ed
altre. E massimamente presero piede,
siccome andremo vedendo, queste due
fazioni negli anni susseguenti, perchè
risvegliossi più che mai la discordia fra
le case suddette de' Guelfi e Ghibellini in
Germania, a cagione dei due re che vedremo
fra poco eletti, cioè di <i>Filippo duca</i>
di Suevia di sangue ghibellino, e di
<i>Ottone IV</i> procedente dai Guelfi. Ai quali
poi succedette <i>Federigo II</i> figliuolo di
Arrigo VI, e perciò d'origine ghibellina,
fra i quali e i romani pontefici e varie
città d'Italia passarono sanguinose discordie;
e chiunque a lui si oppose si
gloriava d'essere del partito de' Guelfi.
Che sconcerti, che guerre civili, che rovine
producessero col tempo queste lagrimevoli
e diaboliche fazioni, l'andrò
accennando nella continuazion della storia:
giacchè penetrò a poco a poco questo
veleno nel cuore delle stesse città,
rompendo la concordia de' cittadini e
delle famiglie; dal che derivarono infiniti
mali.
</p>

<p>
Intanto è da dire che <i>Filippo</i> duca di
Suevia nell'anno precedente fu chiamato
in Italia dall'imperadore <i>Arrigo</i> suo fratello,
con disegno ch'egli conducesse in
Germania il picciolo <i>Federigo II</i>, eletto
già dai principi tedeschi re de' Romani,
per farlo coronare <span class="fnote">[Otto da S. Blasio. Abbas Urspergens. Godefridus
Monachus. Arnoldus Lubecensis.]</span>. Arrivò Filippo
sino a Monte Fiascone, e non già a Falcone,
vicino a Viterbo, dove ricevette
l'avviso dell'immatura morte del fratello
Augusto. Allora, senza più mettersi pensiero
del nipote Federigo, ed unicamente
ruminando i proprii vantaggi, voltò strada
per tornarsene in Germania. Talmente
erano esacerbati gli animi degl'Italiani
contra de' Tedeschi pel governo barbarico
di Federigo I e di Arrigo VI suo
figliuolo, che dovunque passò Filippo, sia
per la Toscana, sia per le altre città, fu
maltrattato e in pericolo della vita, e restarono
uccisi anche alcuni de' suoi cortigiani.
<span class="pagenum" id="Page_960">[960]</span>
Giunto in Germania, cominciò i
suoi maneggi per essere eletto re, e gli
venne fatto. Il buon uso del danaro e
delle promesse, e la protezione di <i>Filippo
re</i> di Francia operarono che moltissimi
principi della Germania, niun caso facendo
del giuramento prestato nell'elezione
del fanciullo Federigo, il proclamassero
re. Dopo di che fu egli coronato
non già in Aquisgrana, ma in Magonza;
nè dall'arcivescovo di Colonia, ma da
quello di Tarantasia; cose tutte contro
il rituale. All'incontro <i>Riccardo re</i> d'Inghilterra,
entrato anch'egli in questa
briga, si studiò di promuovere <i>Ottone</i>, figliuolo
del già duca di Sassonia e Baviera
<i>Arrigo Leone</i>, estense-guelfo, e di <i>Matilda</i>
sua sorella, che era allora duca di
Aquitania e conte del Poitù. Confessa
Arnoldo da Lubeca che Riccardo impiegò,
per vincere il punto, settanta mila
marche d'argento, troppo dispiacendogli
l'esaltazione di Filippo, fratello di chi
con tanta indegnità avea fatto mercato
della di lui persona. In somma da <i>Adolfo
arcivescovo</i> di Colonia e da' suoi suffraganei,
da <i>Arrigo duca</i> di Lorena, dal vescovo
d'Argentina, e da alcuni altri vescovi,
abbati e conti, di numero nondimeno
inferiore agli elettori dell'altro, fu
esso <i>Ottone IV</i> eletto re de' Romani, e
coronato dipoi in Aquisgrana. Arnoldo
da Lubeca e Ottone da San Biagio scrivono
che a questa elezione intervenne
anche <i>Arrigo conte</i> palatino del Reno,
fratello maggiore di esso Ottone, tornato
in fretta da Terra santa. Ma Ruggieri
Hovedeno <span class="fnote">[Rogerius Hovedenus.]</span> e Federigo monaco <span class="fnote">[Fridericus Monach.]</span>
raccontano ch'egli arrivò dipoi, e sostenne
gl'interessi del fratello, con essersi
ad Ottone uniti i vescovi di Cambray,
Paderbona ed altri, e i duchi di Lovanio
e Limburgo, e il landgravio di Turingia
ed altri. Ebbe anche mano nell'elezion
di Ottone IV <i>Innocenzo III</i> papa, perchè
egli era di una casa stata sempre divota
<span class="pagenum" id="Page_961">[961]</span>
della santa Sede, e casa che, per la sua
parzialità verso i papi, avea perduti i ducati
di Baviera e Sassonia. Il perchè egli
favorì la di lui elezione, e riprovò quella
di Filippo Suevo, allegando che questi era
stato scomunicato da papa <i>Celestino III</i>
per varie usurpazioni fatte dianzi degli
Stati della Chiesa romana, e rammentando
gli eccessi commessi dal padre e dal
fratello suo. Lo scisma di questi due re
si tirò dietro in Germania di molte guerre,
turbolenze e danni infiniti, de' quali
parlano gli storici tedeschi.
</p>

<p>
Intanto, dacchè si videro i Siciliani
liberi dall'odiato imperadore Arrigo VI
per l'inaspettata sua morte, si diedero a
sfogar la rabbia loro contra de' Tedeschi
che erano in quell'isola. Il che vedendo
l'imperadrice <i>Costanza</i>, che aveva assunto
il governo di quel regno e la tutela
del figliuolo <i>Federigo Ruggieri</i>, con farlo
venire da Jesi (dove era stato lasciato
sotto la cura de' conti di Celano e di
Copersano <span class="fnote">[Richardus de S. Germano, in Chron.]</span>, ovvero, come altri scrive,
della duchessa di Spoleti), e con farlo
coronare dipoi, ordinò che uscissero di
Sicilia le truppe straniere: risoluzione
che per allora mise in calma gli animi
alterati di quei popoli. E tanto più perchè
ella, scoperte le trame e le mire di
<i>Marquardo</i>, già duca di Ravenna e marchese
d'Ancona, il dichiarò nemico del
re e del regno, e volle che tutti il trattassero
come tale. Inviò poscia ambasciatori
a papa Innocenzo <span class="fnote">[Vita Innocentii III, P. I, tom. 3 Rer. Ital.]</span>, per ottenere
l'investitura pontificia degli Stati al fanciullo
Federigo. Tentò allora la corte di
Roma di profittar di questa occasione
per abbattere quella che oggidì si chiama
la monarchia di Sicilia, benchè si creda
che Adriano e Clemente papi avessero
conceduti que' privilegii. Su questo si disputò
lungamente. Mossesi l'imperadrice
a spedire anche <i>Anselmo arcivescovo</i> di
Napoli a Roma, sperando miglior mercato
dalla di lui eloquenza. Ma più di lui
sapeano parlare i ministri pontificii; e
<span class="pagenum" id="Page_962">[962]</span>
però convenne accettar l'investitura
(cosa di troppa premura in quelle circostanze)
con quelle leggi che piacquero al
papa, cioè <i>capitulis illis omnino remotis</i>,
e con obbligazione di ricevere nella corte
di Sicilia <i>Ottaviano vescovo</i> e cardinale
ostiense, come legato della santa Sede.
Ma questa investitura arrivò in Sicilia in
tempo che l'imperadrice era passata
all'altra vita. Certo è che la medesima
finì di vivere nel dì 27 di novembre,
dopo aver dichiarato balio ossia tutore
del re suo figliuolo papa Innocenzo III,
ed ordinato che durante la di lui minorità
si pagassero ogni anno trenta mila
tarì per tal cura ad esso pontefice, oltre
a quelli ch'egli spendesse per difesa del
regno. L'educazione del re fanciullo fu
lasciata agli arcivescovi di Palermo,
Monreale e Capoa. Non mancò in questi
tempi papa Innocenzo di procurare con
vigorosi e caritativi uffizii la liberazione
di <i>Sibilia</i>, già moglie di Tancredi re di
Sicilia, detenuta prigione in Germania
colle figliuole. Posta in libertà, oppure
aiutata a fuggire, si rifuggì essa in Francia,
dove maritò la sua primogenita con
<i>Gualtieri conte</i> di Brenna, di cui avremo
a parlare andando innanzi. V'ha chi
crede che <i>Guglielmo</i> suo figliuolo, già
dichiarato re dal padre, fosse morto. Nè
si può negare che l'autor della vita di
Innocenzo III e Giovanni da Ceccano lo
scrivono. Se con certezza, nol so. Imperocchè
Ottone da San Biagio racconta
che Arrigo, dopo averlo fatto accecare
(altri hanno scritto che solamente il
fece eunucare), il condannò ad una perpetua
prigionia in una fortezza de' Grigioni.
<i>Qui ubi ad virilem aetatem pervenit,
de transitoriis desperans, bonis operibus,
ut fertur, aeterna quaesivit. Nam de
activa translatus coacte, contemplativae
studuit, utinam meritorie</i>. In questo anno
i Milanesi stabilirono pace col popolo di
Lodi. Lo strumento d'essa, da me dato
alla luce, fu <span class="fnote">[Antiquit. Ital., Dissert. XLIX.]</span> scritto <i>in civitate Laude,
anno dominicae Incarnationis millesimo
<span class="pagenum" id="Page_963">[963]</span>
centesimo nonagesimo nono, die lunae
V calendas januarii, Indictione secunda</i>. Il
dì 28 di dicembre dell'anno presente
cadde in lunedì; e però scorgiamo che in
Lodi si cominciava l'anno nuovo nel
Natale, oppure nel dì 25 del precedente
marzo alla maniera pisana; e che l'indizione
si mutava nel settembre. Abbiamo
da Rolandino <span class="fnote">[Rolandin., Histor., lib. 1, cap. 8.]</span> che in quest'anno i
Padovani coll'aiuto di <i>Azzo VI marchese</i>
d'Este loro collegato andarono all'assedio
della terra di Carmignano, una delle
migliori del Vicentino, e a forza d'armi
se ne fecero padroni. Antonio Godio <span class="fnote">[Godius, in Histor., tom. 8 Rer. Ital.]</span>
mette questo fatto sotto l'anno seguente.
Altri testi lo riferiscono al precedente.
Dopo di che i Veronesi venuti in soccorso
de' Vicentini, fecero gran danno e paura
ai Padovani, siccome ho detto nell'anno
antecedente.
</p>

<hr />
</div>

<div class="chapter">
<h2 class="hidden" id="MCXCIX">MCXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCXCIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Innocenzo</span> III papa 2.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Benchè molti odiassero in Sicilia,
Puglia e Calabria il picciolo <i>re Federigo
II</i>, prole di chi avea spogliato quel
regno di tante vite e di tanti tesori; pure
s'erano essi quetati al riflettere che loro
tornava meglio l'avere un re proprio, e
massimamente dappoichè pareva ch'egli
non potesse aspirare alla Germania, del
cui dominio disputavano allora <i>Filippo</i> ed
<i>Ottone</i>. Ciò non ostante, sopravvennero a
quel regno altri non pensati guai, che
l'afflissero molto e per lungo tempo <span class="fnote">[Innocentius III, lib. I, Epist. 557 et seq.]</span>.
Marquardo, cacciato dalla marca d'Ancona,
si ridusse in Puglia, nè sì tosto ebbe
intesa la morte dell'imperadrice <i>Costanza</i>,
che, raunato un esercito di Tedeschi
e d'altri suoi aderenti e scapestrati, sfoderò
la sua pretensione di voler assumere
il baliato, cioè la tutela del fanciullo
Federigo, a lui lasciata dall'imperadore
Arrigo VI nell'ultimo suo testamento.
<span class="pagenum" id="Page_964">[964]</span>
Era costui anche animato e spronato con
occulta intelligenza dal <i>re Filippo</i> zio paterno
di Federigo. Passò dunque, dopo
aver prese alcune castella, ad assediare
la città di San Germano sul principio di
quest'anno, e impadronitosene, l'abbandonò
al sacco de' suoi, per animarli a
maggiori imprese. La guarnigione dei
soldati con buona parte de' cittadini ebbe
la fortuna di potersi ritirare a Monte
Casino <span class="fnote">[Johann. de Ceccano, Chron. Fossaenovae.
Richardus de S. Germano.]</span>. Fu per otto dì assediato quel
sacro luogo dal Marquardo, e forse giugnea
costui a compiere le sue sacrileghe
voglie, se la mano di Dio non rompeva i
suoi disegni. Era nel dì 15 di gennaio,
festa di san Mauro abbate, sereno il cielo.
Sorse all'improvviso un fiero temporale,
misto di vento, gragnuola e pioggia,
che rovesciò tutte le tende degli assedianti,
i quali, forzati a cercare scampo
colla fuga, lasciarono indietro tutto lo
equipaggio, e inseguiti perderono anche
molta gente. Papa <i>Innocenzo III</i>, attentissimo
a questi affari, siccome quegli che
era risoluto di difendere il re Federigo
alla sua cura commesso, mise anch'egli
insieme un buon esercito, per distornare
i progressi di Marquardo, che mostrò di
pentirsi, e tanto seppe fare, che indusse
il papa ad assolverlo dalle censure, nè
stette poi molto a tradirlo. O prima o
dopo questa simulata concordia fece costui
varie scorrerie per la Puglia; mise
a sacco la città d'Isernia; prese, o tentò
d'occupar varie altre terre; e si ridusse
infine a Salerno, città affezionata al suo
partito. Aveva egli con precedente trattato
indotti i Pisani a fornirlo di una
buona flotta di legni, e questi appunto li
trovò preparati in Salerno, quantunque
papa Innocenzo, con iscrivere a Pisa più
lettere, si fosse studiato di divertire quel
popolo dall'aiutar questo perfido. Imbarcatosi
dunque esso Marquardo su questa
armata, fece vela alla volta della Sicilia,
dove era desiderato e aspettato dai Saraceni,
abitanti tuttavia con libertà di coscienza
<span class="pagenum" id="Page_965">[965]</span>
e di rito in quell'isola, per timore
che il papa si servisse di questa favorevol
congiuntura per iscacciarli fuori del regno.
L'avea ben preveduta questa lor
ribellione Innocenzo, e ne avea scritto
anche ad essi per tenerli in dovere; ma a
nulla servì. Che l'andata di Marquardo
in Sicilia succedesse nel novembre di
quest'anno, lo raccolgo da una lettera
d'esso pontefice <span class="fnote">[Innocentius III, lib. 2, Epist. 221.]</span>, scritta a tutti i conti
e baroni di Sicilia <i>VIII kalendas decembris</i>.
E però non sussiste ciò che scrive
Odorico Rinaldi <span class="fnote">[Raynaldus, in Annal. Eccl. ad hunc annum.]</span>, con dire che riuscì
in quest'anno a Marquardo di occupar
Palermo col palazzo regale, mediante
una composizione seguita col conte Gentile
di Palear, lasciato ivi custode del re
Federigo da Gualtieri gran cancelliere
del regno. Vero è che ciò si legge nella
Cronica di Riccardo da San Germano;
ma ciò è detto fuor di sito, e forse questa
è una giunta fatta da qualche ignorante
alla sua Cronica. Tale fors'anche è il
leggersi quivi poco innanzi che Diopoldo
conte, cioè la man destra di Marquardo,
<i>a Guilielmo Casertae comite captus est,
et quamdiu vixit, eum tenuit vinculatum.
Sed, eo mortuo, Guilielmus filius ejus, accepta
filia ejus in uxorem, liberum dimisit
illum</i>. Bisognerà ben dire che quel
conte di Caserta mancasse presto di vita,
perchè noi troviam da lì a poco lo stesso
Diopoldo in armi. Ciò che veramente
succedette in Sicilia, lo diremo all'anno
seguente.
</p>

<p>
Più non ci essendo chi tenesse in
briglia le emule città di Lombardia, ed
ita per terra la dianzi forte lega de' Lombardi,
ripigliarono esse più che prima le
armi l'una contro dell'altra. Fra i Parmigiani
e Piacentini gran discordia era
insorta a cagione di Borgo San Donnino.
Apparteneva quella nobil terra, non so
ben dire se alla città di Parma, oppure
ai marchesi Pelavicini (oggidì Pallavicini)
in questi tempi. Arrigo VI Augusto
ultimamente l'aveva impegnata ai Piacentini
<span class="pagenum" id="Page_966">[966]</span>
per due mila lire imperiali. Guerra
ne venne per questo. Abbiamo da <i>Sicardo
vescovo</i> di Cremona <span class="fnote">[Sicard., in Chron., tom. 7 Rer. Ital.]</span>, allora vivente,
che nel presente anno, e fu di maggio,
con grande sforzo di gente si portarono
essi Piacentini all'assedio del borgo suddetto.
Negli Annali Piacentini <span class="fnote">[Annales Placentini, tom. 16 Rer. Ital.]</span> e Bresciani <span class="fnote">[Chron. Brixianum, tom. 14 Rer. Ital.]</span>
ciò è riferito all'anno precedente.
Ma è più sicuro l'attenersi a Sicardo,
con cui va d'accordo la Cronica
di Parma <span class="fnote">[Chron. Parmense, tom. 9 Rer. Ital.]</span>. In aiuto de' Piacentini accorsero
i Milanesi, Bresciani, Comaschi,
Vercellini, Astigiani, Novaresi ed Alessandrini.
Ebbero i Parmigiani dalla loro parte
le forze de' Cremonesi, Reggiani e Modenesi.
Il Malvezzi nella Cronica di Brescia
scrive <span class="fnote">[Malvecius, Chron. Brixian., tom. 14 Rer.
Italic.]</span> che anche i Pavesi e i Bergamaschi
inviarono gente in favore di Parma.
Per alquanti giorni durarono le offese dei
collegati contra di Borgo San Donnino;
ma indarno, perchè stava alla difesa di
quella terra un buon corpo di animosi
combattenti: il che indusse i Piacentini
e collegati e battere la ritirata. Allora
i Parmigiani in armi coi lor confederati
diedero alla coda dell'armata nimica, e
la fecero camminar di buon trotto sino
ai confini di Piacenza. Quivi i Piacentini
e Milanesi, voltata faccia, s'affrontarono
con chi gl'incalzava. Duro fu il
combattimento, da cui si sbrigarono con
gran perdita i primi; e maggiore ancora
sarebbe stato il danno, se non giugnevano
a tempo i Bresciani in loro aiuto.
Circa dugento cavalieri piacentini rimasero
prigioni, e furono condotti nelle
carceri di Parma. Scrivono ancora gli
antichi storici che i Piacentini uniti ai
Milanesi andarono coll'oste a Castelnuovo
di bocca d'Adda, e v'ebbero cattivo
mercato. Se questo sia un fatto diverso
dall'altro, nol so dire. Negli Annali
di Piacenza è riferito sotto un differente
anno. Credo ben falso che di
<span class="pagenum" id="Page_967">[967]</span>
quel castello s'impadronissero, come
lasciò scritto Galvano Fiamma <span class="fnote">[Gualvan. Flamm., in Manip. Flor., cap. 235.]</span>. Sicardo
e i suddetti Annali di Piacenza
dicono il contrario. Abbiamo inoltre dal
medesimo Sicardo che in quest'anno
<i>Veronenses Mantuanos discumfecerunt, ex
eis innumeram multitudinem captivantes</i>.
Il che vien confermato da Parisio da
Cereta <span class="fnote">[Parisius de Cereta, Chron. Veron., tom. 8
Rer. Ital.]</span>, il quale notò il luogo del conflitto,
cioè <i>in capite pontis Molendinorum
de Mantua</i>, oggidì Ponte Molino. E questi
aggiugne che nell'anno presente andarono
gli stessi Veronesi a fabbricare
il castello d'Ostiglia sul Po. Nè si dee
tralasciare che papa Innocenzo III, avvertito
della rabbiosa gara che passava
fra i Piacentini e Parmigiani a cagion
di Borgo San Donnino, scrisse lettere
all'abbate di Lucedio, <i>V kalendas maii</i> <span class="fnote">[Innocent. III, lib. 2, Epist. 39.]</span>,
incaricandolo di unirsi coll'arcivescovo
di Milano e coi vescovi di Vercelli, Bergamo,
Lodi, ec., per indurre a concordia
questi popoli, con adoperar le scomuniche
contra de' renitenti. Da essa lettera
apparisce che i medesimi popoli <i>universam
Lombardiam commoverunt ad arma,
et alteri cum universis fautoribus suis,
alteris et omnibus eorum complicibus generale
proelium indixerunt</i>. Secondochè
scrive Ottone da San Biagio <span class="fnote">[Otto de S. Blasio, in Chron.]</span>, passarono
in quest'anno dall'Italia in Germania,
venendo da Terra santa, <i>Corrado
arcivescovo</i> di Magonza e <i>Bonifazio
marchese</i> di Monferrato, con commessione
avuta dal papa di trovar ripiego
allo sconvolgimento della Germania per
l'elezione e guerra dei due re Filippo ed
Ottone. Riuscirono inutili i lor negoziati,
perchè Ottone troppo abborriva il depor
le insegne regali.
</p>

<p>
<span class="pagenum" id="Page_968">[968]</span>
</p>

<hr />
</div>

<div class="chapter">
<h2 class="hidden" id="MCC">MCC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCC</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Innocenzo III</span> papa 3.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Dopo aver prese varie terre e città
in Sicilia, Marquardo coll'esercito suo
si portò all'assedio di Palermo, dove
trovò difensori ben animati alla difesa.
Intanto papa <i>Innocenzo III</i> avea spedito
Jacopo suo cugino per maresciallo, e il
cardinale di San Lorenzo in Lucina con
dugento cavalli verso la Sicilia. Di un
sì smilzo aiuto parla il testo della Vita di
papa Innocenzo <span class="fnote">[Vita Innocentii III, num. 17, P. I, tom. 3
Rer. Ital.]</span>, qui forse difettoso.
Che altre forze inviasse colà il papa, si
può argomentare da quanto avvenne dipoi.
Lo stesso Innocenzo, scrivendo al re
Federigo, in una lettera rapportata in essa
Vita, dice di aver inviato Jacopo suo cugino
<i>cum exercitu nostro</i> in favore di
lui. Riccardo da San Germano anch'egli
narra che il papa spedì in aiuto del pupillo
Federigo re di Sicilia il suddetto
Jacopo <i>cum militari exercitu</i> <span class="fnote">[Richardus de S. Germano, in Chron.]</span>. Dugento
cavalli non formano un esercito.
Arrivò felicemente quest'armata a Messina,
e quivi, inteso il tentativo di Marquardo
sopra Palermo, dopo aver fatta
massa di quanti soldati erano in favore
di Federigo, si mise in marcia alla volta
dell'assediata città. Giunta che fu colà,
non si dimenticò l'astuto Marquardo di
far pruova se potea addormentarli con
far proposizioni di pace; e si fu sull'orlo
di conchiuderla. Ma, osservato che il papa
onninamente vietava il venire ad accordo
alcuno con chi s'era già fatto sì
palesemente conoscere mancator di parola,
fu presa la risoluzion di deciderla
colle spade. Nella pianura adunque
posta fra Palermo e Monreale si venne
nel mese di luglio ad una sanguinosa
battaglia, in cui interamente restò disfatto
l'esercito di Marquardo, colla strage
di moltissimi dei suoi, e colla perdita
<span class="pagenum" id="Page_969">[969]</span>
dell'equipaggio, in cui fu ritrovato il testamento
dell'imperadore <i>Arrigo VI</i>. Uscito
ancora di città il conte Gentile colla
guarnigione, diede addosso a cinquecento
Pisani, che con una gran moltitudine
di Saraceni custodivano varii siti in quelle
montagne, e ne fece un fiero macello.
Per questa vittoria poi papa Innocenzo,
riconoscendola spezialmente da Jacopo
suo cugino e maresciallo, che mercè della
sua buona condotta e valore corrispose
in quel dì all'espettazion d'esso papa,
procurò che in ricompensa gli fosse
conceduta dal re Federigo e dal suo consiglio
la contea d'Andria. Questa vittoria
avrebbe dovuto tirarsi dietro dei considerabili
vantaggi per la quiete della Sicilia:
pure ad altro non servì che a liberar
per allora Palermo dagli artigli di Marquardo.
Mancando i danari per pagare
l'esercito, fu questi obbligato a ripassare
il mare: il che servì a far tornare in auge
l'abbattuto Marquardo, che si rinvigorì
di forze, e colle minacce e coi maneggi
tornò a cercare di mettere il piede
nella corte di Palermo <span class="fnote">[Vita Innocentii III, num. 33.]</span>. E gli venne
fatto. <i>Gualtieri vescovo</i> di Troia, allora
gran cancelliere del regno, uomo di sfrenata
ambizione, essendo morto l'arcivescovo
di Palermo, ebbe maniera di farsi
eleggere suo successore, ma senza poter
ottenerne l'approvazione del papa, il
quale ben conosceva di che tempra fosse
questo arnese. Costui non solamente alzò
sopra gli affari <i>Gentile conte</i> di Monopello
suo fratello, ma si diede anche a trattar
di concordia con Marquardo, tanto che
l'introdusse in corte, con dividersi poi
amendue fra loro il governo del regno.
Sommamente dispiacque al pontefice Innocenzo
questa cabala, siccome quella
che escludeva lui dal baliato del regno e
dalla tutela di Federigo; e allora fu che
si sparsero delle gravi diffidenze e ciarle.
Mostrava Roma di credere più che mai
che Marquardo aspirasse al regno colla
depressione del picciolo Federigo. E all'incontro
il gran cancelliere andava
<span class="pagenum" id="Page_970">[970]</span>
spacciando che papa Innocenzo macchinava
delle novità pregiudiziali al regno,
coll'aver fatto venire <i>Gualtieri conte</i> di
Brenna, di cui favelleremo fra poco, per
farne un re nuovo, ad esclusione di Federigo.
Così con tutto il padrocinio di
papa Innocenzo, il quale sopra ciò scrisse
lettere risentite, dettate nulladimeno
da gran prudenza, peggioravano gli affari
della Sicilia.
</p>

<p>
S'è nominato poco fa Gualtieri conte
di Brenna: quello stesso egli è che
avea sposata la primogenita del re Tancredi,
fuggita dalle carceri di Germania
in Francia colla regina Sibilia sua madre.
Povero cavaliere egli era, ma valoroso
e di rara nobiltà, parente ancora dei
re di Francia e d'Inghilterra. Volle egli
far valere le pretensioni della moglie, e
venuto a Roma colla suocera e colla
moglie, trovò buon accesso presso di papa
Innocenzo, a cui non dispiacque di
avere un personaggio tale dipendente da
sè, non solamente per opporlo allora agli
uffiziali tedeschi, che malmettevano il
regno di Sicilia e di Puglia, ma forse anche
per farlo salire più alto, caso che
fosse accaduta la morte del fanciullo Federigo.
Si adoperò dunque egli con vigore,
acciocchè ad esso conte di Brenna e
a sua moglie fosse conceduta la contea
di Lecce col principato di Taranto: al
che s'era obbligato <i>Arrigo VI</i> imperadore,
allorchè la regina <i>Sibilia</i> a lui si arrendè
sotto questa condizione, con aver
nondimeno ricavata promessa dallo stesso
conte di non pretendere di più, e di
far guerra ai nemici del picciolo re Federigo <span class="fnote">[Vita Innocentii III, num. 31, P. I, tom. 3
Rer. Ital.]</span>.
Tornò il conte in Francia per
condurre in suo aiuto qualche squadra
di combattenti in Italia. Ed eccolo comparir
di nuovo a Roma con pochi sì, ma
scelti uomini d'armi. Con questi intrepidamente
entrò in Puglia, e tuttochè
tanti fossero gli avversarii che si credeva
doverne restare ingoiato, pure, venuto
a battaglia col conte Diopoldo presso a
<span class="pagenum" id="Page_971">[971]</span>
Capoa, gli diede una rotta con istupore
de' Capoani, che saltarono fuori a spogliare
il campo. Aiutò poscia il conte di
Celano ad acquistar la contea di Molise;
e quindi, passato in Puglia, s'impadronì
del castello di Lecce, e poscia d'alcune
città del principato di Taranto, cioè di
Matera, Otranto, Brindisi, Melfi, Barolo,
Montepiloso e d'altri luoghi; e si mise a far
guerra a quei di Monopoli e di Taranto,
che non si volevano sottomettere al di lui
dominio. Non furono minori in questi
tempi gli sconcerti in Lombardia, divorandosi
l'una coll'altra quelle sfrenate
città. Narra Sicardo <span class="fnote">[Sicard., in Chron., tom. 7 Rer. Ital.]</span> che i Milanesi e
Bresciani impresero l'assedio di Soncino,
appartenente ai Cremonesi, e con poco
onore se ne partirono. Essendosi poi
affrontati essi Milanesi coi Pavesi a Rosate,
rimasero sconfitti. Vennero anche
alle mani i Cremonesi coi Piacentini a
Sant'Andrea vicino a Busseto, e li sbaragliarono.
Secondo gli Annali di Piacenza <span class="fnote">[Annal. Placentini, tom. 16 Rer. Ital.]</span>,
restarono prigionieri più di secento
sessanta Piacentini col loro podestà
Guido da Mandello Milanese. Seguì
ancora un'altra battaglia al castello di
san Lorenzo fra i Piacentini dall'una
parte, e i Cremonesi e Parmigiani dall'altra,
colla peggio de' primi. Per lo
contrario fu conchiusa pace in quest'anno
fra i Cremonesi e Mantovani, dopo
essere per alcuni anni durata la discordia
e guerra fra loro. Trovavansi assaissimi
Mantovani prigioni in Cremona:
per questo motivo giovò il venire ad un
accordo. Fin qui s'era mantenuta la buona
armonia del popolo di Brescia, ma si
sconcertò nell'anno presente, perchè la
plebe si sollevò contro la nobiltà: disgrazia
che verso questi tempi cominciò a
propagarsi per altre città. Jacopo Malvezzi <span class="fnote">[Malvecius, Chron. Brixian., tom. 14 Rer.
Italic.]</span>
attribuisce la cagione della domestica
rottura dei Bresciani all'aver
alcuni voluto unirsi coi Milanesi ai danni
<span class="pagenum" id="Page_972">[972]</span>
de' Bergamaschi: al che altri s'opposero.
Il fine della dissensione fu, che toccò
ai nobili l'uscir di città, e questi, ricorsi
ai Cremonesi, coll'aiuto loro si diedero
a far guerra alla fazion popolare
dominante, alla quale fu posto il nome di
Bruzella. D'altri vantaggi riportati dai
Cremonesi sopra i Bresciani parla la Cronichetta
Cremonese <span class="fnote">[Chron. Cremonense, tom. 7 Rer. Ital.]</span>. Cercavano anche
i Romani di dilatare il loro distretto; e
però con tutte le loro forze e bandiere
spiegate andarono in quest'anno addosso
a Viterbo, e talmente strinsero e combatterono
quella città, che fu astretta a
sottomettersi alla lor signoria, ossia a
quella del papa. All'anno presente scrive
Galvano dalla Fiamma <span class="fnote">[Gualv. Flamma, in Manipul. Flor., cap. 233.]</span> che nel dì 4 di
settembre i Milanesi col carroccio entrarono
nella Lomellina dei Pavesi, e vi presero
Mortara con venticinque altre castella.
Girolamo Rossi <span class="fnote">[Rubeus, Hist. Ravenn., lib. 6.]</span> e il Sigonio <span class="fnote">[Sigon., de Regno Ital., lib. 15.]</span>
riferiscono che Salinguerra figliuolo di
Torello, capo della fazion ghibellina in
Ferrara, all'improvviso ostilmente assalì
coll'esercito ferrarese la terra d'Argenta,
e, dopo averla presa, la mise a sacco.
Accorsa una mano di Ravegnani per dar
soccorso a quella guarnigione, restarono
prigioni, e, condotti nelle carceri di Ferrara,
quivi miseramente finirono i lor
giorni. Per questa disgrazia, e per timore
di peggio, furono obbligati i Ravegnani a
fare una pace svantaggiosa coi Ferraresi,
i capitoli della quale si leggono da me
dati alla luce <span class="fnote">[Antiquit. Ital., Dissert. XLIX.]</span>. Tolta parimente fu ad
esso popolo di Ravenna la città di Cervia
da quei di Forlì.
</p>

<hr />
</div>

<div class="chapter">
<h2 class="hidden" id="MCCI">MCCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Innocenzo III</span> papa 4.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Arrivò in questi tempi al sommo
l'ambizione e prepotenza di <i>Gualtieri vescovo </i>
<span class="pagenum" id="Page_973">[973]</span>
di Troia, eletto arcivescovo di Palermo,
e gran cancelliere del regno di
Sicilia <span class="fnote">[Vita Innocentii III, num. 32 et seq.]</span>. Oltre all'aver tirato in corte
il perfido Marquardo, cominciò a farla da
re, dando e levando le contee a sua voglia,
creando nuovi uffiziali, vendendo o
impegnando le dogane e l'altre rendite
regali, e soprattutto sparlando di papa <i>Innocenzo
III</i>, a cagione del conte di Brenna,
da lui oltremodo odiato. Tanto ancora
operò, che il legato apostolico si levò
di Sicilia. Non potè più lungamente il
pontefice sofferir questi eccessi, ridondanti
in dispregio della sacra sua persona,
e del baliato a lui commesso nel regno
di Sicilia. Adunque lo scomunicò e privò
d'amendue le chiese, e fece ordinar altri
vescovi in suo luogo. Di più non occorse
perchè, scoppiando l'odio d'ognuno contra
di costui, egli restasse abbandonato
da tutti; laonde si vide in necessità di
fuggirsene dalla corte. Venuto poi in Puglia,
ed unitosi col conte Diopoldo, attese
da lì innanzi a far quanto di male poteva
al sommo pontefice. E, quantunque
trattasse dipoi di riconciliarsi con <i>Pietro
vescovo</i> di Porto, legato del papa in Puglia,
pure, ostinato in non voler promettere
di non opporsi al conte di Brenna,
meglio amò di persistere nella sua contumacia,
che di ottenere il perdono offertogli.
Intanto Marquardo divenne onnipotente
in Sicilia. Aveva in suo potere il <i>re
Federigo</i> col palazzo, e già pendeva da' suoi
voleri tutta la Sicilia, a riserva di Messina
e di qualche altro luogo. Opinione corse
che costui avrebbe usurpata la corona, se
non l'avesse ritenuto il timore del conte
di Brenna, a cui, dopo la morte di Federigo,
perveniva quel regno. Ma non andò
molto che colei, la quale scompiglia tanti
disegni de' mortali, pose fine anche ai
suoi. Era egli tormentato da asprissimi
dolori di pietra, ed avendo voluto farsi
tagliare (giacchè ancora in que' tempi
erano in uso i tagliatori di pietra), così
sinistramente andò l'operazione, che nell'atto
stesso egli spirò l'anima. Fecesi
<span class="pagenum" id="Page_974">[974]</span>
allora avanti Guglielmo Capperone, di
nascita anch'egli Tedesco, ed, occupato il
palazzo reale colla persona del re Federigo,
sotto il titolo di capitan generale
del regno si arrogò tale autorità, che superò
quella dello stesso Marquardo. Riccardo
da San Germano <span class="fnote">[Richardus de S. Germano, in Chron.]</span> rapporta all'anno
seguente la morte d'esso Marquardo,
e forse convien differirla sino a quel
tempo. Vivente ancora costui, il conte di
Brenna riportò un'altra vittoria in Puglia.
Quivi egli trovavasi presso al famoso
luogo di Canne, e con poche squadre
di combattenti, quando comparve a fronte
di lui il conte Diopoldo con un esercito
superiore di lunga mano al suo. Al
vedersi così alle strette, e tanto più perchè
il legato apostolico provvide alla sua
sicurezza con una pronta ritirata, restò
pieno d'affanno. Tuttavia, rivolgendo le
sue speranze a Dio, invocato ad alta voce
il nome di san Pietro, procedette
alla battaglia, che fu ben dura. Ma infine
i pochi rimasero superiori ai molti. Fece
il conte alcuni riguardevoli prigioni; e
dopo questi felici avvenimenti papa Innocenzo
III pensava a spedirlo in Sicilia,
colla speranza ch'egli avesse da liberare
quel regno, e la corte da chi l'opprimeva.
In quest'anno ancora i Cremonesi <span class="fnote">[Sicard., in Chron. Cremonens., tom. 7 Rer.
Italic.]</span>
riportarono un'insigne vittoria. Per sostenere
il partito de' nobili cacciati da
Brescia, uscirono armati in campo contro
la plebe bresciana; e seguì un fiero
conflitto fra loro nelle vicinanze di Calcinato,
in cui restò sconfitto l'esercito dei
Bresciani. Il loro carroccio preso trionfalmente
fu condotto a Cremona. Jacopo
Malvezzi racconta <span class="fnote">[Malvecius, in Chron. Brixian., tom. 14
Rer. Ital.]</span> che intervennero
a questo fatto d'armi i Bergamaschi e
Mantovani in favor di Cremona; che i
Veronesi, chiamati in aiuto del popolo
di Brescia, erano in viaggio colle lor forze,
ma non giunsero a tempo. Aggiugne
<span class="pagenum" id="Page_975">[975]</span>
che la battaglia si diede nel dì 9 d'agosto,
e vi fu grande strage dall'una e dall'altra
parte; ma tace la perdita del campo e
del carroccio, asserita dal vescovo Sicardo
allora vivente. Servirono poi questi
malanni a produrre un bene; perciocchè,
interpostisi gli ambasciatori spediti
da Bologna, nel mese di novembre fu ristabilita
la pace fra i Cremonesi, Bergamaschi,
Comaschi e Bresciani, per cui
tornò in Brescia la nobiltà dianzi bandita,
ma con serbare in suo cuore un
odio implacabile verso la plebe.
</p>

<p>
Anche nell'anno presente con gagliardo
esercito entrarono i Milanesi in
Lomellina de' Pavesi, e vi diedero il guasto.
Assediarono poscia l'importante castello
di Vigevano, tentato già due altre
volte indarno, e nel dì 4 di giugno se ne
impadronirono, con farvi prigioni mille e
dugento Pavesi. Il nome di Vigevano è
scorretto nel testo di Sicardo e d'altri autori.
Se crediamo a Galvano Fiamma <span class="fnote">[Gualvan. Flam., in Manip. Flor.]</span>,
<i>ipso armo de mense angusti Papienses in
manibus Philippi archiepiscopi juraverunt
perpetuo obedire mandatis civitatis Mediolani</i>.
S'egli vuol dire che seguì pace
fra loro, si può credere; ma non già che i
Pavesi per allora si riducessero a giurare
ubbidienza e suggezione alla città di Milano.
Prima nondimeno della perdita di
Vigevano ebbero un'altra scossa i Pavesi,
raccontata nella Cronica Piacentina <span class="fnote">[Annal. Piacentini, tom. 16 Rer. Ital.]</span>:
cioè presso al castello di Nigrino si azzuffò
l'esercito loro con quello dei Piacentini
e Milanesi, e restò rotto, con
lasciar prigionieri de' vincitori quattro
cavalieri e trecento trentadue fanti. Disfecero
poscia i Piacentini la torre di Santo
Andrea, e ridussero in ottimo stato le
fosse della loro città. A cagion dell'acque
del fiume Secchia, che corre fra i Modenesi
e i Reggiani, a parte delle quali volevano
essere i Reggiani, quando i Modenesi
pretendeano d'averne una piena
padronanza, erano state negli anni addietro
varie liti e rumori fra questi due
<span class="pagenum" id="Page_976">[976]</span>
popoli. Nell'anno presente si diede mano
all'armi daddovero. Venuti i Reggiani
coll'esercito loro fin verso Formigine di
qua da Secchia, attaccarono battaglia
co' Modenesi, e li misero in rotta <span class="fnote">[Memoriale Potest. Regiens., tom. 8 Rer.
Ital. Annal. Veter. Mutin., tom. 9 Rer. Ital. Chron.
Bononiens., tom. 18 Rer. Ital.]</span>,
inseguendo i fuggitivi sino al Prato della
Tenzone, creduto da me quello in cui,
secondo i costumi delle città d'Italia
d'allora, s'esercitavano nell'armi specialmente
i giovani ne' giorni di festa.
Vi restarono prigionieri più di cento
cavalieri col podestà di Modena, che era
allora Alberto da Lendenara, nobile veronese.
In queste guerre de' Lombardi è
da notare che d'ordinario non si perdeva
la memoria dell'umanità. Si dava quartiere
a tutti, mettendo i popoli la loro
gloria non già nell'uccidere, ma nel prendere
il più che poteano de' loro nemici.
Nell'anno presente conculcati i Faentini
dal popolo di Forlì, implorarono l'aiuto
de' Bolognesi, i quali con possente esercito
e col carroccio andarono a campo a Forlì.
Scrive il Sigonio <span class="fnote">[Sigonius, de Regno Ital., lib. 15.]</span> che diedero una
rotta ai Forlivesi. Di ciò non parlano le
storie bolognesi da me date alla luce.
Nè si dee tacere che, quantunque gli affari
del re <i>Ottone IV</i> fossero in poco
buona positura in Germania, e superiori
senza paragone fossero le forze
del re <i>Filippo</i>, pure papa Innocenzo nell'anno
presente <span class="fnote">[Godefridus Monachus, in Chron.]</span>, con ispedire a Colonia
<i>Guido cardinale</i> vescovo di Palestrina,
solennemente confermò l'elezione di esso
re Ottone, e fulminò le scomuniche contra
del re Filippo: il che fu occasione a
molti di sparlare d'esso pontefice. Le di
lui ragioni e giustificazioni si leggono
negli Annali ecclesiastici del Rinaldi <span class="fnote">[Raynaldus, in Annalib. Eccles. ad hunc ann.]</span>.
Fece sul fine di quest'anno lega il comune
di Modena con quello di Mantova,
siccome costa dallo strumento da me
dato alla luce <span class="fnote">[Antiquit. Italic., Dissert. XLIX.]</span>.
</p>

<p>
<span class="pagenum" id="Page_977">[977]</span>
</p>

<hr />
</div>

<div class="chapter">
<h2 class="hidden" id="MCCII">MCCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Innocenzo III</span> papa 5.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Furono in quest'anno rivolti gli occhi
di tutti gl'Italiani alla ragguardevol crociata
che s'incamminava verso Oriente
per liberar la Terra santa. Erano già tre
anni che in Francia e in Fiandra e in
altri paesi oltramontani si predicava questo
riguardevol impiego della pietà cristiana
per que' sacri luoghi, e non poco
calore diede a tale impresa lo zelo di
<i>papa Innocenzo</i>. Capo dell'esercito dei
crociati era stato scelto il <i>conte di Sciampagna</i>;
ma, venuto questi a morte, fu
proposto il bastone del comando ad <i>Eude
duca</i> di Borgogna, e a <i>Tebaldo conte</i> di
Bar, che se ne scusarono. Grande era
anche di là da' monti il credito di <i>Bonifazio
marchese</i> di Monferrato, fratello di
quel valoroso marchese Corrado, che
vedemmo principe di Tiro, e proclamato
in fine re di Gerusalemme <span class="fnote">[Vita Innocent. III. P. I, tom. 3 Rer. Ital.
Albericus Monachus. Sicard., in Chron., tom. 7
Rer. Ital. Bernardus Thesaur., tom. 7 Rer. Ital.]</span>. Concorsero
que' principi nel desiderio d'averlo
per generale, ed avendo spedito messi in
Italia a questo fine, il trovarono prontissimo
ad assumere così nobil peso. Andò
egli in Francia, prese la croce, e concertò
con que' principi la maniera dell'esecuzione.
Sei deputati vennero in Italia, e,
trovato più comodo il dar principio al
viaggio per Venezia, colà s'inviarono alcuni
deputati per trattarne con <i>Arrigo
Dandolo</i>, insigne doge di quella repubblica.
Infine tu risoluto che i Veneziani somministrerebbono
una flotta di tanti legni
che fosse capace di condurre quattro
mila e cinquecento uomini a cavallo, nove
mila scudieri e venti mila fanti con viveri
per nove mesi: il tutto col pagamento
di ottantacinque mila marche d'argento.
Par credibile che in più volte, e
non in una sola, si avesse a far lo trasporto
<span class="pagenum" id="Page_978">[978]</span>
per mare di tanta gente e cavalli.
Ne fu scritto al pontefice Innocenzo <span class="fnote">[Vita Innocentii III, num. 83.]</span>,
che lodò bensì questo pio movimento dei
cristiani, ma rispose che l'approverebbe
con un patto ed obbligazione, cioè che
non fosse loro permesso di nuocere ai
cristiani, se non in caso che volessero
frastornare il loro passaggio. Non piacque
ai Veneziani questa condizione, perchè già
andavano meditando di valersi in lor pro
di questa spedizione. Comparvero dunque
nell'anno presente a Venezia in folla principi,
vescovi e nobili di Francia, di Fiandra,
di Borgogna e d'altre contrade, e a
migliaia i crociati, tutti vogliosi di far prodezze
in Oriente per la fede. Molti Italiani
vi concorsero, e fra gli altri <i>Sicardo
vescovo</i> di Cremona, il quale per conseguente
nella sua Storia, da me data alla
luce, può parlar di quegli avvenimenti
con fondamento. Ma con tutte le pratiche
fatte dal pontefice Innocenzo per pacificar
insieme i Genovesi e Pisani, affinchè poi
secondassero colle lor forze l'impresa
meditata di Terra santa, nulla si potè ottener
da loro, prevalendo più in lor cuore
l'odio particolare, che il bene universale
della cristianità. Fra questi apparati
della guerra sacra venne a frammischiarsi
un altro affare di tal rilievo, che in breve
lo vedremo d'accessorio divenir principale.
Ad <i>Isacco Angelo</i> imperador dei
Greci aveva <i>Alessio</i> suo fratello levato
nell'anno 1495 gli occhi e il trono, e tenuto
fin qui in istretta prigione <i>Alessio</i>
suo nipote, figliuolo del suddetto <span class="fnote">[Villharduinus, Sicard., in Chron. Dandul.,
in Chron. Niceta, in Chron. Abbas Urspergens., in
Chron. Vita Innocentii III.]</span>. Ebbe
questo giovane principe la fortuna di
salvarsi; e, venuto a Roma, si presentò ai
piedi di papa Innocenzo III, implorando
giustizia contro il tiranno suo zio. Se ne
andò poscia in Germania a trovar la <i>regina
Irene</i> moglie del <i>re Filippo</i>, sorella
sua. Filippo, veggendo già disposto il passaggio
de' crociati in Levante, caldamente
raccomandò a Bonifazio marchese di
<span class="pagenum" id="Page_979">[979]</span>
Monferrato la persona e gl'interessi di
questo suo cognato.
</p>

<p>
Avevano intanto i Veneziani allestita
la gran flotta promessa pel trasporto del
preparato esercito; ma a muoverla s'incontrarono
varie difficoltà, la maggior
delle quali era, che mancava molto a compiere
il pagamento accordato dai principi
crociati. Il ripiego che si trovò, fu di obbligarsi
i Franzesi e i Fiamminghi di dar
mano ai Veneziani per ricuperare la città
di Zara, loro occupata negli anni addietro
dal re d'Ungheria. Fece dunque vela
nel dì 8 di ottobre da Venezia l'armata
navale, in cui s'imbarcò lo stesso doge
Dandolo, benchè vecchio, e benchè quasi
cieco; ed arrivò nel dì 10 di novembre
a Zara. Cercarono quegli abitanti
di rendersi, ma per mala intelligenza
fu presa quella città e messa a sacco,
con dividersi le ricche spoglie d'essa fra
i conquistatori. Ne furono poi atterrate
tutte le mura e fortificazioni, per levare
ai cittadini la comodità di ribellarsi in
avvenire. La troppo avanzata stagione
consigliò l'armata a passare il verno in
quelle parti. Sommamente dispiacque al
pontefice Innocenzo questa prima impresa
de' crociati, perchè fatta contra di <i>Arrigo
re</i> d'Ungheria, il quale aveva anche
esso con Andrea suo fratello presa la
croce, e perchè eseguita contro la precedente
proibizione del medesimo papa,
al cui giudizio s'erano rimessi gli Zaratini.
Ne scrisse perciò delle gravi doglianze
all'esercito de' crocesignati <span class="fnote">[Innocentius III, lib, 5, Epist. 161.]</span>,
trattandoli come scomunicati, e loro comandando
la restituzione di quella città.
Ma Bonifazio marchese di Monferrato
giudicò meglio di non lasciar correre la
lettera pontificia, per timore che si sciogliesse
in fumo tutta la spedizione. Essendo
morto in quest'anno, oppure nel
precedente, Marquardo arbitro della Sicilia,
ed avendo prese le redini del governo
Guglielmo Capperone, siccome dicemmo,
ad onta dal papa, si formò contra
<span class="pagenum" id="Page_980">[980]</span>
di lui una fazione degli aderenti dello
stesso Marquardo. Non lasciò Gualtieri
gran cancelliere, già vescovo di Troia, di
pescare in questo torbido. Maneggiossi
egli colla corte di Roma, e, prestato giuramento
di ubbidire ai comandamenti
del pontefice, impetrò l'assoluzione della
scomunica. Dopo di che passò in Sicilia,
ed unissi cogli avversarii del Capperone,
mostrandosi tutto attaccato alla santa
Sede, quantunque non potesse più riavere
le mitre perdute. Lo strepito della
crociata fu cagione che in quest'anno si
osservasse tregua dal più delle città. Contuttociò
i Modenesi, non potendo digerire
la vergogna della battaglia perduta nel
precedente anno coi Reggiani, nel presente,
chiamati in aiuto i Ferraresi e Veronesi
coi lor carrocci (il che portava
seco il maggior nerbo della gente di quelle
città), passarono ostilmente all'assedio
di Rubiera di là dal fiume Secchia; e coi
mangani cominciarono a tormentar quella
terra, e dare il guasto al paese, senza
che potessero i Reggiani col soccorso dei
Bolognesi impedir questi danni. Secondo
le Croniche di Bologna <span class="fnote">[Chron. Bononiens., tom. 18 Rer. Italic.]</span>, Rubiera fu
presa. Dell'assedio bensì, ma non dell'acquisto
parlano gli Annali di Modena <span class="fnote">[Annales Veteres Mutinens.]</span>.
E quei di Reggio <span class="fnote">[Memorial. Potestat. Regiens., tom. 8 Rer.
Italic.]</span> scrivono che
non fecero danno alcuno a quel castello.
Cerio è che s'interposero Lupo marchese,
podestà allora di Parma, e Guarizone
ed Aimerico, amendue podestà di Cremona,
per condurre a pace questi popoli
sì animati l'un contra dell'altro. La pace
fu conchiusa nella ghiara di Secchia nel
dì 6 d'agosto, e giurata da Manfredi Pico
podestà di Modena, e da Gherardo figliuolo
di Rolandino bolognese, podestà di
Reggio. Fu divisa l'acqua di Secchia, e
rilasciati i prigioni. Lo strumento si vede
da me dato alla luce <span class="fnote">[Antiquit. Italic., Dissert. XLIX.]</span>. Abbiamo anche
dalla Cronica Piacentina <span class="fnote">[Chron. Placent., tom. 16 Rer. Ital.]</span> che in questo
<span class="pagenum" id="Page_981">[981]</span>
anno i Cremonesi e Parmigiani andarono
all'assedio di Fiorenzuola, nobil terra
de' Piacentini, senza sapersene l'esito.
</p>

<hr />
</div>

<div class="chapter">
<h2 class="hidden" id="MCCIII">MCCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Innocenzo III</span> papa 6.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Strepitose furono le imprese fatte dai
Latini in quest'anno, non già in servigio
di Terra santa, come richiedeva l'impegno
da lor preso, ma in favore del giovane
<i>Alessio</i>, figliuolo del deposto imperadore
<i>Isacco Angelo</i> <span class="fnote">[Sicard., in Chron., tom. 7 Rer. Ital. Villharduinus.
Godefridus Monach. Dandul., in Chron.,
tom. 12 Rer. Ital.]</span>. Passò a Zara il
predetto principe Alessio, dove fu con
onore accolto dal Dandolo doge di Venezia,
e dal marchese di Monferrato; e
loro fatte varie promesse, qualora l'aiutassero
a ricuperare il perduto imperio, e
con parte della flotta, essendo l'altra incamminata
innanzi, dirizzò le prore verso
l'Epiro. La città di Durazzo il ricevette
come suo principe. Sbarcarono in
Corfù, e quegl'isolani promisero di suggettarsi
a lui, dappoichè avesse conquistata
la città di Costantinopoli. Tale appunto
in fine fu il disegno di que' principi
per favorire quel fuggiasco principe,
mossi dalle raccomandazioni del re Filippo
di Germania, e dalla parentela del
re di Francia, contratta coi greci Augusti,
mercè delle nozze di <i>Agnese</i> figliuola di
<i>Lodovico re</i> con <i>Alessio Comneno</i>; ma
più per isperanza di ricavar danari e viveri,
senza i quali non vedeano la maniera
di arrivare in Soria o in Egitto,
secondo il primo loro concerto. Vero è
che il papa Innocenzo, informato delle
mire d'essi, proibì loro per varie ragioni
d'invadere gli Stati del greco Augusto; ma
essi, figurandosi forse ch'egli così scrivesse
per politica, e che internamente avrebbe
caro il lor pensiero, seguitarono il lor
viaggio fino a Costantinopoli. Ciò che ivi
operassero, s'io volessi prendere a raccontarlo,
mi dilungherei troppo dall'assunto
<span class="pagenum" id="Page_982">[982]</span>
mio. In brevi parole dirò, che fatta
la chiamata ad Alessio Angelo, occupatore
del trono imperiale, nè volendo egli cedere,
ruppero i Latini la catena del porto:
con che liberamente in quel porto entrarono
tutte le lor navi. Per terra e per mare
impiegarono sette giorni per espugnar la
città. Nell'ottavo uscì Alessio fuori con
trenta mila cavalli e infiniti pedoni, disposto
a dar battaglia ai Latini; ma, veduta
la lor fermezza, fece vista di differire
al dì seguente il fatto d'armi; ma,
venuta la notte, segretamente presa la fuga,
si ritirò ad Andrinopoli. Rinforzò allora
l'esercito latino gli assalti, ed entrò
per forza in Costantinopoli, con molta
strage de' Greci, e saccheggio dei loro
averi. Cavato dalle carceri il cieco Isacco
Angelo, fu riposto sul trono; e proclamato
imperatore anche Alessio suo figliuolo,
per cui la festa era fatta, nel mese
di luglio solennemente ricevette la corona
nel gran tempio di santa Sofia.
Marciò poscia coll'esercito contra del
fuggitivo Alessio suo zio ad Andrinopoli;
lo sconfisse, e l'obbligò a cercarsi un
più lontano ricovero. Non so io se prima
o dopo quest'ultima azione succedesse
ciò che sono per dire. Ossia che i Greci
per l'antico odio, o per le fresche perdite,
non sapendo soffrire i Latini, ne andassero
di quando in quando uccidendo, come
scrive Sicardo, oppure, come altri ha
scritto, perchè una mano di Fiaminghi
i Pisani volle dare il sacco alle case e
alle moschee de' Saraceni abitanti di Costantinopoli:
diedesi principio un dì ad
una fiera mischia fra i Latini e Greci.
Attaccato il fuoco ad alcune case, perchè
soffiava forte il vento, si dilatò ampiamente
per la città, e fece un orrido scempio
d'innumerabili chiese, palagi e case.
Gran bottino riportarono ancora i Latini
da questo fiero accidente. Il resto lo accennerò
all'anno seguente.
</p>

<p>
Sembra che nel presente anno per
qualche disgusto ricevuto dai Romani, non
mai quieti, <i>papa Innocenzo</i> uscisse di Roma,
e si ritirasse a Ferentino. <i>Nonis maji</i>,
<span class="pagenum" id="Page_983">[983]</span>
scrive Giovanni da Ceccano, <i>indignatione
Romanorum dominus papa venit Ferentinum</i> <span class="fnote">[Johann. de Ceccano, Chron. Fossaenovae.]</span>.
Lettere sue quivi scritte si leggono.
Andò ad Anagni, dove, colto da una
grave infermità, diede motivo alla voce
ch'egli fosse morto <span class="fnote">[Vita Innocentii III, P. I, tom. 3 Rer. Ital.]</span>. Fu questo un
colpo mortale a <i>Gualtieri conte</i> di Brenna,
perchè su tali dicerie alcune città se
gli ribellarono, e fra le altre Matera,
Brindisi ed Otranto. Anche Baroli si sottrasse
all'ubbidienza di Jacopo, cugino
del papa, il quale ricuperò poi le città di
Andria e di Minerbio. Inviò papa Innocenzo
in Sicilia per suo legato <i>Gherardo
cardinale</i> di Santo Adriano suo nipote,
con isperanza di dar pace a quegli affari,
dappoichè Gualtieri gran cancelliere, e
il Capperone, benchè nemici, si mostravano
dispostissimi a voler quel solo che
piacesse ad esso papa. Non corrisposero
gli effetti alle parole. Il cardinale, dopo essere
stato alquanti giorni in Palermo, si
ritirò a Messina, per quivi aspettar le
risoluzioni del pontefice zio. Prosperarono
in quest'anno gli affari del <i>re Ottone</i>
in Germania <span class="fnote">[Godefridus Monachus, in Chron.]</span> con singolar piacere
del papa che il proteggeva. Ma in Brescia
si riaccese la pazza discordia <span class="fnote">[Malvecius, in Chron. Brixian., tom. 14 Rer.
Italic.]</span>.
Dopo avere per qualche tempo i nobili
covato il lor odio contro la plebe, e meditata
vendetta per gli affronti e danni
patiti in addietro, la eseguirono nel gennaio
dell'anno presente, dimenticando i
giuramenti della precedente pace. Tutti
dunque in armi assalirono il basso popolo,
che fece quella resistenza che potè.
Ne uccisero molti, e più ne costrinsero
a cercar colla fuga l'esilio. Racconta il
Sigonio <span class="fnote">[Sigonius, de Regno Ital., lib. 15.]</span> sotto quest'anno un gran
movimento de' Bolognesi, incitati dalla
ambizione, figliuola della potenza e grassezza,
per islargare il lor territorio, con
danno dei Modenesi; ma senza poter
<span class="pagenum" id="Page_984">[984]</span>
trarre alla loro lega i Cremonesi e Parmigiani
collegati di Modena. Anzi, per
evitare questa guerra, spedirono i Parmigiani
a Bologna Matteo da Correggio lor
podestà, e i Cremonesi i lor ambasciadori
per pregare e consigliare il popolo di Bologna
che si degnasse di rimettere in
loro la cognizion di tali differenze. Rispose
Guglielmo, podestà di Bologna, di
non volere compromettersi nè in loro,
nè in persone religiose. Il male è vecchio.
Chi ha più forza, dee anche aver
più ragione. Leggesi quest'atto nelle mie
Antichità Italiane <span class="fnote">[Antiquit. Ital., Dissert. XLIX.]</span>.
</p>

<hr />
</div>

<div class="chapter">
<h2 class="hidden" id="MCCIV">MCCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Innocenzo III</span> papa 7.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Gran mutazione di cose succedette
in Costantinopoli nell'anno presente. Non
sapeano i Greci mirar di buon occhio il
nuovo loro imperador <i>Alessio</i> <span class="fnote">[Pipinus, in Chron. Bononiens., tom, 9 Rer.
Ital. Sicard., in Chron. Godefridus Monachus, in
Chron.]</span>, perchè
s'era servito de' Latini a salire sul soglio
con tanto loro obbrobrio e danno. Insorse
ancora lite fra esso Alessio e i
Latini a cagion delle paghe promesse ai
medesimi, il compimento delle quali si
andava troppo differendo. Perciò la nobiltà
greca elesse imperadore un certo
<i>Costantino</i>, e il popolo ne elesse un altro,
cioè <i>Alessio</i> soprannominato Murzulfo;
nè solamente l'elesse, ma il fece anche
coronare Augusto. Questo crudele mise
tosto le mani addosso al giovane Alessio
Augusto; e cacciatolo in prigione, o col
veleno, o in altra guisa il levò dal mondo.
Poco stette a tenergli dietro <i>Isacco
Angelo</i> suo padre, vinto dal dolore, oppure
aiutato da altri ad uscire di questi
guai. Questi avvenimenti funesti quei furono
che fecero prendere allora, se pur
non vi pensavano prima, una risoluzione
all'armata latina d'impadronirsi di Costantinopoli,
e di piantarvi il loro dominio.
<span class="pagenum" id="Page_985">[985]</span>
Il Continuatore di Caffaro <span class="fnote">[Caffari, Annal. Genuens., tom. 6 Rer. Italic.]</span> vorrebbe
farci credere che finto fu il disegno
di que' principi cristiani di passare in
Terra santa; e il vero essere stato fin sul
principio quello di sottomettere al loro
comando l'imperio de' Greci. Assalirono
dunque con battaglia di terra e di mare
quella regal città. Murzulfo dopo qualche
difesa, considerando la bravura altrui e
il pericolo proprio, si ritirò in salvo fuori
della città; laonde in fine i cittadini capitolarono
la resa nel mese di marzo, la
quale non si sa intendere perchè fosse
seguitata dal sacco di quell'augusta città,
per cui tutti i soldati arricchirono, e da
altri eccessi e disordini, di cui è capace
in tali congiunture la sfrenata licenza
della gente di guerra. Quetati i rumori,
fu proposto nel consiglio di que' vittoriosi
principi di eleggere un imperador latino,
e il più degno fu creduto Baldovino conte
di Fiandra. Poscia, secondo i patti, fu
fatta la division dell'imperio. Ai <i>Veneziani</i>
toccò la quarta parte, consistente
in varie provincie, isole e città, specificate
tutte ne' documenti aggiunti alla Cronica
di Andrea Dandolo <span class="fnote">[Dandul., in Chron., tom. 12 Rer. Ital.]</span>, e inoltre la facoltà
di eleggere il patriarca latino di Costantinopoli.
Questo onore toccò per quella
volta a <i>Tommaso Morosino</i>. A <i>Bonifazio
marchese</i> di Monferrato in sua parte fu
confermato il regno di Tessalonica, ossia
di Salonichi, coll'isola di Candia. Agli
altri signori furono concedute in feudo
altre provincie e terre. Prima di questi
sì strepitosi avvenimenti il pontefice <i>Innocenzo
III</i>, o prevedendo, o sapendo
cosa andassero macchinando i principi
crociati, avea con varie lettere e minaccie
cercato di rimuoverli dal danneggiare
l'imperio greco, perchè di cristiani. Mostrossi
anche in collera per tale conquista;
ma da saggio se la lasciò passare ben
tosto, perchè sotto di lui era accaduto un
sì gran cambiamento di cose, vantaggioso
non poco alla santa Sede e alla Chiesa
latina, con cui, volere o non volere,
<span class="pagenum" id="Page_986">[986]</span>
non tardarono ad accordarsi i Greci, da
che Dio avea cotanto umiliato la loro
superbia.
</p>

<p>
In quest'anno <i>Gualtieri conte</i> di Brenna,
collegato con Jacopo conte di Tricarico
e con Ruggieri conte di Chieti,
prese Terracina. Assediato poi dal conte
Diopoldo e dai Salernitani, e ferito da
una saetta, restò privo d'un occhio; ma
al soccorso di lui si affrettarono i due
conti suddetti, e il liberarono. Tutto ciò
abbiamo da Riccardo da San Germano <span class="fnote">[Richardus de S. Germano, in Chron.]</span>,
il quale aggiugne che il soprascritto
Diopoldo fu ignominiosamente
coi suoi cacciato di Salerno. Profittando
i Pisani delle discordie che bollivano in
Sicilia, trovarono maniera d'impossessarsi
della città di Siracusa, con obbligare
a ritirarsi molti di que' cittadini, e
fin lo stesso vescovo e i di lui fratelli <span class="fnote">[Caffari, Annal. Genuens., lib. 4.]</span>.
Ciò udito da' Genovesi, tra per l'odio
antico contra de' Pisani, e perchè da
<i>Arrigo VI</i> Augusto era stata loro assegnata
in dominio quella città, vennero
in parere di levarla ai Pisani. Unitesi
dunque varie loro navi ed armatori nell'isola
di Candia, si portarono a Malta,
e tirarono con esso loro in lega <i>Arrigo
conte</i> di quell'isola, valoroso signore,
che in persona con varie galee e colla
sua gente accorse alla meditata impresa.
Nel dì 6 d'agosto arrivarono sotto Siracusa,
e cominciarono le offese contra
dei difensori, e dopo sette giorni a forza
d'armi v'entrarono, con tagliare a pezzi
assaissimi Pisani, e rimettere in casa il
vescovo co' suoi fratelli. Ritennero per
sè quella città, e il lasciarono un governatore
che la reggesse a nome della repubblica
di Genova, se pur non gliela
diedero in feudo. Ma in Genova una
fiera tempesta di mare affondò varie loro
navi mercantili, con gravissimo danno di
merci e danari. Vi fu anche una sedizione
d'alcuni cittadini contro del podestà,
che, colla mediazione di persone religiose
e d'altri savii, si sopì ben presto. Anche
<span class="pagenum" id="Page_987">[987]</span>
in Piacenza la divisione entrò fra gli ecclesiastici
e laici di quella città <span class="fnote">[Chron. Placent., tom. 16 Rer. Ital.]</span>, e
toccò ai primi, siccome inferiori di forze,
col loro vescovo <i>Grimerio</i> di abbandonare
la città; e tuttochè papa Innocenzo
fulminasse le censure contro gli autori
di tali eccessi, per tre anni e mezzo stettero
quegli ecclesiastici esclusi dalla città.
Era stato in addietro lo studio delle
città libere quello di sottomettere al loro
imperio i castellani e nobili che godeano
feudi indipendenti dalle città, con ampliare
il loro distretto per quanto poterono. Si
rivolsero poi contra de' vescovi, abbati
ed altri ecclesiastici, parendo loro che
possedessero troppe giurisdizioni e beni
in pregiudizio del comune: e, senza rispettare
i sacri canoni, gli andarono spogliando
di molte terre e di varii diritti,
e mettendo talvolta anche delle taglie
sopra i loro stabili. Ciò che fece Piacenza,
si truova in altri anni praticato da
altre città; perciocchè l'esempio è un
efficace maestro del mal fare. La nuova
della presa di Costantinopoli sparsa per
Italia cagione fu che circa mille Cremonesi <span class="fnote">[Chron. Cremonense, tom. 7 Rer. Ital.]</span>
presero il viaggio verso colà,
sulla speranza d'arricchire anch'essi
alle spese de' Greci. Erano già vicini i
Bolognesi e i Modenesi a romperla <span class="fnote">[Annales Veteres, Mutinens., tom. 11, Rer.
Ital.]</span>;
e bisogna ben credere che il popolo di
Modena si sentisse debole di polso; imperocchè
sul principio di gennaio giunse
a compromettere le differenze che
vertivano cogli avversarli, nello stesso
podestà di Bologna, ch'era Uberto Visconte.
Ciò che doveva aspettarsene, avvenne.
Nel dì 9 di maggio proferì egli
il laudo, che stendea i confini del Bolognese
sino alla Muzza, con patente ingiustizia.
Se ne lagnarono forte i Modenesi;
ma, per non potere di più, chinarono la
testa, e sofferirono i colpi della contraria
fortuna. Noi vedremo ritrattato lo stesso
laudo da <i>Federigo II</i> Augusto all'anno
<span class="pagenum" id="Page_988">[988]</span>
1226. Cercarono poi essi di rifarsi contra
de' capitani e castellani del Frignano,
viventi in libertà in quelle montagne
che dai Liguri Friniati presero il nome:
il che diede motivo ai Parmigiani di accorrere
col loro carroccio alla difesa di
que' popoli. Crema in quest'anno <span class="fnote">[Gualvan. Flamma, in Manipul. Flor.]</span>
restò tutta consumata dal fuoco. Non si
era per anche ammogliato <i>Azzo VI</i> marchese
d'Este. L'anno fu questo, in cui
egli solennizzò le sue nozze con <i>Alisia</i>,
figliuola di Rinaldo principe d'Antiochia,
che portò nella famiglia estense il nome
di Rinaldo, una ricca dote e un nobilissimo
parentado. Imperciocchè una sorella
fu maritata <span class="fnote">[Alberic. Monachus, Trium Font., in Chron.]</span> in <i>Manuello Comneno</i>
imperador de' Greci, e un'altra, per
nome <i>Agnese</i>, divenne moglie di <i>Bela re</i>
d'Ungheria. Di questo matrimonio, siccome
ancora d'altri atti spettanti ad esso
marchese, ho io parlato nelle Antichità
Estensi <span class="fnote">[Antichità Estensi, P. I, cap. 39.]</span>.
</p>

<hr />
</div>

<div class="chapter">
<h2 class="hidden" id="MCCV">MCCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCV</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Innocenzo III</span> papa 8.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Terminò in quest'anno <i>Gualtieri conte</i>
di Brenna la carriera del suo vivere <span class="fnote">[Richardus de S. Germano, in Chron. Vita
Innocentii III, P. I, tom. 3 Rer. Ital.]</span>.
Passava il suo valore in temerità. Essendo
consigliato da chi gli volea bene di
aver più guardia a sè stesso, diede una
risposta da Guascone, con dire prosuntuosamente
che i Tedeschi armati non
oserebbono di assalire Franzesi disarmati.
Non andò molto che ne fece la pruova.
Aveva egli messo l'assedio al castello
di Sarno, entro cui rinserrò il conte Diopoldo,
e se ne stava con poca guardia.
Accortosene Diopoldo, una mattina per
tempo co' suoi in armi andò a fargli una
visita, ma non da amico; e trovato lui
co' suoi, che nudi agiatamente dormivano
fra le morbide piume, ne fece un macello.
<span class="pagenum" id="Page_989">[989]</span>
Il conte ferito da più saette e lancie, condotto
prigione nel castello, da lì a pochi
giorni spirò l'anima, lasciando gravida
la moglie sua, chiamata da Rocco Pirro
Alteria, o Albiria, figliuola del già re
Tancredi, la quale, dopo aver partorito
un figliuolo, in cui fu ricreato il nome
del padre, passò alle seconde nozze
con Jacopo conte di Tricarico. <i>Giovanni
conte</i> di Brenna suo fratello fu dipoi
creato re di Gerusalemme. Sbrigatosi
Diopoldo da questo bravo avversario,
e tornatosene vittorioso a Salerno, dove
teneva in suo potere la torre maggiore,
prese molti Salernitani, e come traditori
li punì a suo talento. Infausto riuscì
l'anno presente anche ai Latini signoreggianti
in Costantinopoli <span class="fnote">[Sicard., in Chron., tom. 7 Rer. Ital. Nicetas
et alii.]</span>. Portatosi lo
imperador <i>Baldovino</i> all'assedio di Andrinopoli,
fu quivi preso vivo dai Bulgari,
e poi barbaramente ucciso. In luogo
suo fu alzato al trono <i>Arrigo</i> suo fratello.
Per attestato del Continuatore di
Caffaro <span class="fnote">[Caffari, Annal. Genuens., tom 6 Rer. Ital.]</span>, <i>Bonifazio marchese</i> di Monferrato
e re di Tessaglia, ossia di Salonichi,
si portò all'assedio di Napoli di Malvasia
e di Corinto, dove tuttavia signoreggiava
quell'Alessio che tirannicamente aveva
usurpata la corona del greco imperio. Il
fece prigione colla moglie e col figliuolo,
e li mandò in una nave di Porto Venere
sino a Genova. Di ciò avvisato <i>Guglielmo
marchese</i> suo figliuolo, corse immantenente
a Genova, e, presi questi illustri
prigionieri, seco li condusse in Monferrato.
Confessa nulladimeno Sicardo vescovo
di Cremona che in quest'anno il
suddetto marchese Bonifazio <i>a Graecis
et Blachis</i> (Bulgari erano costoro) <i>multa
passus est</i>; e che la fortuna nell'anno
presente favorevole fu ai Greci, contraria
ai Latini. In quest'anno ancora, conoscendo
il suddetto marchese di non poter
tenere l'isola di Candia, ne fece vendita
ai Veneziani per mille marche d'argento,
e tanti poderi, che rendessero dieci
<span class="pagenum" id="Page_990">[990]</span>
mila perperi di entrata ogni anno. Lo
strumento si legge presso Benevento da
San Giorgio <span class="fnote">[Benvenuto da S. Giorgio, Storia del Monferrato.]</span>. Si rodevano intanto i
Pisani per cagion di Siracusa, tolta loro
da' Genovesi, e per ansietà di ricuperarla,
fecero in quest'anno un grande armamento,
ed ebbero soccorso dal conte Rinieri
e da altri Toscani. Con queste forze
andarono a mettere l'assedio a Siracusa,
e la strinsero per tre mesi e mezzo. Mossesi
allora <i>Arrigo conte</i> di Malta con
quattro galee ben armate, e, venuto a
Messina, vi trovò alcune navi de' Genovesi,
ed altre ne unì per soccorrere quella
città. Dichiarato generale di quella flotta,
da Messina passò alla volta di Siracusa.
Gli vennero incontro i Pisani con dodici
galee ed altri legni, ed attaccarono battaglia,
ma con lor danno; perchè, a riserva
di cinque galee di Lombardi che
presero la fuga, l'altre vennero in potere
de' Genovesi. Uscito anche di Siracusa
Alemanno conte di quella città, diede addosso
ai Pisani ch'erano in terra, e li
mise in rotta, con prendere le bandiere,
tende e bagaglio del campo loro. Succedette
questo fatto nel lunedì avanti alla
Natività del Signore.
</p>

<p>
Molte altre prodezze e prese di ricche
navi mercantili veneziane fatte da esso
Arrigo conte di Malta, e l'aiuto da lui
prestato al conte di Tripoli, si leggono
negli Annali Genovesi. In questi tempi la
pirateria, ossia il fare il corsaro, era un
mestiere che non dispiaceva neppure a
molti cristiani; e questo conte non era
l'ultimo a praticarlo. All'udire i Genovesi,
erano corsari i Pisani, e lo stesso
nome veniva dato da altri ai Genovesi.
Riuscì in quest'anno al popolo di Modena <span class="fnote">[Annales Veteres Mutinens., tom. 11 Rer.
Ital.]</span>
di ridurre con amichevol trattato
i capitani, cioè i nobili padroni di terre
e castella nel Frignano, a sottomettersi
alla loro comunità, con divenir cittadini
di Modena, promettere di abitar in essa
<span class="pagenum" id="Page_991">[991]</span>
città qualche mese dell'anno, e di militare,
secondo le occorrenze, in aiuto del
comune. Così il distretto di Modena ripigliò
gli antichi suoi confini, e così andavano
anche facendo le altre città libere
d'Italia. Abbiamo da Gerardo Maurisio
che in quest'anno <i>venit studium scholarium
in civitate Vicentiae, et duravit
usque ad potestariam domini Drudi</i> <span class="fnote">[Maurisius, Hist., tom. 8 Rer. Ital.]</span>,
cioè sino all'anno 1209. Antonio Godio <span class="fnote">[Godius, in Chron., tom. 8 Rer. Ital.]</span>
anche gli attesta che nell'anno
presente <i>studium generale fuit in civitate
Vicentiae, doctores que in contrata sancti
Viti manebant</i>. I primi ad istituire lo studio
delle leggi nel secolo undecimo o duodecimo
furono i Bolognesi, e in quella sola
città durò per molti anni questo ornamento,
con essersi a poco a poco aggiunti
anche i lettori di lettere umane, di filosofia
e medicina. Mirando poi gli altri
popoli quanto onore e vantaggio venisse
a Bologna dal gran concorso degli scolari,
s'invogliarono di nobilitar le loro
città con somigliante studio. Ciò specialmente
fecero anche i Modenesi e i Padovani:
del quale argomento ho io trattato
altrove <span class="fnote">[Antiquit. Italic., Dissert. XLIV.]</span>. Era in questi tempi capo
della fazion ghibellina in Ferrara <i>Salinguerra</i>
figliuolo di Torello. Capo della
guelfa tanto in quella città, che per tutta
la marca di Verona, era <i>Azzo VI marchese</i>
d'Este. Fra sì contrarii genii ed
impegni troppo era difficile che lungamente
durasse la concordia. In fatti,
secondo la Cronica di Bologna <span class="fnote">[Chron. Bononiense, tom. 17 Rer. Ital.]</span>, nell'anno
presente il marchese Azzo, non
gli piacendo che Salinguerra avesse fortificata
la Fratta, castello ne' confini dei
suoi Stati, gliel prese e lo dirupò: il che
fu principio delle tante dissensioni che
seguirono poscia fra loro. La Cronica
Estense <span class="fnote">[Chron. Estense, tom. 15 Rer. Ital.]</span> parla di questo fatto all'anno
1189; ma fuor di sito, a mio credere,
perchè solamente nell'anno seguente fra
<span class="pagenum" id="Page_992">[992]</span>
questi due emuli si accese la guerra.
Essendo mancato di vita in Costantinopoli
l'insigne doge di Venezia <i>Arrigo
Dandolo</i> nel dì primo di giugno, portatane
la funesta nuova a Venezia, si venne nel
dì 5 d'agosto all'elezione d'un nuovo
doge, e questa cadde nella persona di
<i>Pietro Ziano</i> <span class="fnote">[Dandul., in Chron., tom. 12 Rer. Ital.]</span> conte d'Arbe, figliuolo
del già doge <i>Sebastiano</i>.
</p>

<hr />
</div>

<div class="chapter">
<h2 class="hidden" id="MCCVI">MCCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCVI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Innocenzo III</span> papa 9.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Dopo tanta opposizione fatta fin qui
da Diopoldo conte tedesco a papa <i>Innocenzo
III</i> in Puglia, costui finalmente
cercò di rimettersi in grazia d'esso pontefice <span class="fnote">[Richardus de S. Germano.]</span>,
con promettergli una totale
ubbidienza e sommissione, e specialmente
per gli affari del governo del regno di
Sicilia. Fu dunque chiamato a Roma, ed
ottenuta che ebbe l'assoluzion dalle scomuniche,
con licenza del sommo pontefice
se ne tornò a Salerno. Sperava Innocenzo
col braccio di questo ministro di
ristabilir la pace, e insieme la sua autorità
nella corte reale di Palermo. Passò
infatti Diopoldo, secondo l'Anonimo
Casinense <span class="fnote">[Anonymus Casinens., in Chron.]</span>, in quest'anno, oppure,
come ha Riccardo da san Germano, nell'anno
seguente in Sicilia; e tanto si
adoperò con Guglielmo Capperone, che
l'indusse a consegnare il giovinetto <i>re
Federigo</i> nelle mani del cardinale legato.
Ma Diopoldo si trovò ben presto tradito.
Fu sparsa voce ch'egli con sì belle apparenze
era dietro ad impossessarsi del re,
e ad atterrare lo stesso Capperone e
Gualtieri gran cancelliere, che cozzavano
da gran tempo fra loro. Fondata, o immaginata
che si fosse dai malevoli una tal
diceria, la verità è che, avendo Diopoldo
preparato un convito per solennizzare la
pace fatta, contra di lui fu svegliata una
sedizione, in cui preso, egli andò a far
<span class="pagenum" id="Page_993">[993]</span>
delle meditazioni in prigione. Ma non
vi si fermò molto, perchè ebbe chi Io
aiutò a fuggire; e fortunatamente uscito
di Palermo, si ricoverò di nuovo a Salerno.
Allora il gran cancelliere giunse
ad aver in suo potere il re Federigo.
Circa questi tempi <i>Bonifazio marchese</i> di
Monferrato fu coronato re di Tessalia;
ed abbiamo dal Continuatore di Caffaro <span class="fnote">[Caffari, Annal. Genuens., lib. 4, tom. 6
Rer. Ital.]</span>
che in Genova furono armate
quattro galee per condurre a Costantinopoli
una figliuola d'esso marchese,
destinata in moglie ad <i>Arrigo</i> di Fiandra,
nuovo imperador latino in quelle parti.
Proseguiva con calore l'astio e la guerra
fra i due competitori nel regno germanico,
cioè tra Filippo di Suevia e Ottone
estense-guelfo <span class="fnote">[Godefridus Monachus, in Chron. Alberic.
Monachus, in Chron.]</span>. Ebbe una rotta in
quest'anno il <i>re Ottone</i>: il che indusse
il popolo di Colonia ad accomodarsi col
re Filippo. Trovossi allora Ottone a mal
termine, e, portatosi a Brunsvich, dopo
aver dato buon sesto a' suoi affari, passò
in Inghilterra a chiedere soccorso al <i>re
Giovanni</i> suo zio, e vi fu ricevuto con
grande onore sì dal re, come da tutti i
baroni. Dopo esservisi trattenuto per
qualche tempo, se ne tornò in Germania,
portando seco un gagliardo rinforzo di
danaro. Verso questi tempi i nobili, che
soli governavano Brescia <span class="fnote">[Malvecius, Chron. Brixian., tom. 14 Rer.
Italic.]</span>, vennero fra
loro alle mani, e si sparse molto sangue:
il che fu cagione che fu richiamata in
città quella plebe che n'era stata cacciata.
Ma poca durata in quella sconvolta
città ebbe la pace. Sorse Alberto conte
di Casalalto, che aspirava al comando
sopra gli altri, e si venne all'armi. Coi
suoi aderenti fu forzato a fuggirsene
dalla città, e continuò dipoi la guerra
civile. Essendo mancato di vita in questo
anno <i>Filippo</i> arcivescovo di Milano, in
luogo suo venne eletto <i>Uberto da Pirovano</i>,
il quale, secondo le pruove addotte dal
<span class="pagenum" id="Page_994">[994]</span>
signor Sassi <span class="fnote">[Saxius, in Not. ad Sigon., de Regno Ital.]</span>, fu insieme cardinale
della santa romana Chiesa. Terminò
ancora i suoi giorni <i>Alberto</i> arcivescovo
di Ravenna, ed ebbe per successore <i>Egidio</i>
vescovo di Modena <span class="fnote">[Annal. Veter. Mutin., tom, 11 Rer. Ital.
Rubens, Hist. Ravenn., lib. 6.]</span>. Entrò in quest'anno
la discordia anche nella città di
Verona. <i>Bonifazio conte</i>, figliuolo di <i>Sauro</i>
conte di San Bonifazio, che era chiamato
conte di Verona, non già perchè la governasse
allora, ma perchè era discendente
dagli antichi conti, o, vogliam dire, governatori
perpetui di quella città, siccome
del partito de' Guelfi, ebbe controversie <span class="fnote">[Paris. de Cereta, Chron. Veronense, tom. 8
Rer. Ital.]</span>
coi Monticoli, ossia Montecchi, potenti
cittadini di Verona, di partito contrario.
Nel di 14 di maggio venute alle mani
queste due fazioni, seguì un fiero conflitto;
e soccombendo i Monticoli, si sottrassero
colla fuga al pericolo di peggio. Furono
in questa occasione bruciate le case loro,
le botteghe de' mercatanti e le case dei
nobili dalla Carcere e di Lendenara.
</p>

<hr />
</div>

<div class="chapter">
<h2 class="hidden" id="MCCVII">MCCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Innocenzo III</span> papa 10.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Era in grande auge di gloria e di potenza
<i>Bonifazio marchese</i> di Monferrato,
perchè re di un bel regno, cioè di Salonichi
e della Tessalia. All'udire <span class="fnote">[Sicard., in Chron., tom. 7 Rer. Ital.]</span> che i
Saraceni aveano assediata Satalia, benchè
non di sua giurisdizione, non potè contenersi
il suo valore dall'accorrere in
aiuto de' cristiani. Ma, venuto a battaglia
con quegl'infedeli, ferito da una saetta
avvelenata, diede gloriosamente fine alla
sua vita. Restarono di lui due figliuoli
maschi, <i>Guglielmo</i>, che fu marchese di
Monferrato, e <i>Demetrio</i>, a cui toccò la
corona del regno tessalico. Soggiornava
in Salerno il conte Diopoldo <span class="fnote">[Anonymus Casinens., in Chron. Richardus
de S. Germano.]</span>, mal soddisfatto
<span class="pagenum" id="Page_995">[995]</span>
de' suoi emuli che governavano
la Sicilia, e probabilmente anche della
corte di Roma. Insorsero dissapori fra
lui e i Napoletani, e si venne a decidere
col ferro la loro contesa. Rimasero disfatti
i Napoletani, con gravissima loro
perdita di gente. Fra gli altri prigioni vi
restò Giffredo da Montefuscolo, che era
loro generale. Essendo prevaluta in Verona
la fazione de' Guelfi, per fortificarla
maggiormente si studiarono essi di avere
per loro podestà in quest'anno <i>Azzo VI
marchese</i> d'Este: uffizio ben volentieri
accettato da lui, perchè l'andare per podestà
nelle città libere d'allora si chiamava
<i>andare in signoria</i>, cioè andar a
fare il principe in quelle città <span class="fnote">[Roland., lib. 1, cap. 9. Gerard. Maurisius,
tom. 8 Rer. Ital.]</span>. Unitosi
dunque col <i>conte Bonifazio</i> da San Bonifazio,
nobile e potente signore tanto in
Verona che nel suo distretto, cominciò
il marchese ad esercitar con vigore il
suo governo. Ma i Montecchi esiliati, ai
quali troppo dispiaceva la patita depressione,
collegatisi col marchese <i>Bonifazio
d Este</i>, zio d'esso Azzo, e alieno da lui
per liti civili, e con Eccelino da Onara,
padre del crudele Eccelino, e non già del
conte Bonifazio da San Bonifazio, come
per qualche errore de' copisti si legge
nella Cronica di Parisio da Cereta <span class="fnote">[Parisius de Cereta, Chron. Veron., tom. 8
Rer. Italic.]</span>,
furtivamente introdotti una notte in Verona,
costrinsero il marchese Azzo ad
abbandonar la città. Allora fu che anche
<i>Salinguerra</i>, capo de' Ghibellini in Ferrara,
scopertosi intrinseco amico di Eccelino,
cacciò da quella città tutti gli aderenti
del marchese Azzo, e senza lasciar
più luogo a lui, cominciò a farla da signore
di Ferrara. Ma che non andasse
impunita l'insolenza di costoro, lo vedremo
all'anno seguente. Ritirossi il marchese
alla terra della Badia, e negli altri
suoi Stati, dove attese a far gente. Parla
di questo fatto anche la Cronica
<span class="pagenum" id="Page_996">[996]</span>
Estense <span class="fnote">[Chron. Estense, tom. 15 Rer. Ital.]</span>, con aggiugnere che Salinguerra
prese in quest'anno ai Ravennati la
grossa terra d'Argenta, e, consegnatala
alle fiamme, se ne tornò trionfalmente a
Ferrara con assaissimi prigioni. Fin l'anno
addietro <i>papa Innocenzo III</i>, che vedea
in gran declinazione gli affari del <i>re
Ottone</i> in Germania, ricevute che ebbe
lettere di gran sommessione dal <i>re Filippo</i> <span class="fnote">[Arnold. Lubec., lib. 7, cap. 6.]</span>,
siccome personaggio provveduto
di una buona bussola per sapere con
vantaggio navigare secondo i venti, cominciò
a parlar dolce con esso Filippo;
e, spediti in quest'anno in Germania due
cardinali legati, diede ordine che si trattasse
di pace. V'ha chi scrive <span class="fnote">[Abbas Urspergens., in Chron.]</span> essersi
questa conchiusa con obbligarsi il re
Filippo di dare una sua figliuola per moglie
al re Ottone col ducato della Suevia.
Altri niegano che seguisse accordo alcuno;
e giacchè non si potè ottener altro,
i legati stabilirono una tregua d'un anno,
e fecero depor l'armi a Filippo. Ciò
non ostante <span class="fnote">[Arnol. Lubec., Chron., lib. 7, cap. 6. Albert.
Stad., ad annum 1207.]</span>, papa Innocenzo diede
mano ad un accomodamento proprio con
Filippo, disposto a dargli la corona dell'imperio,
tuttochè avesse già riconosciuto
Ottone per legittimo re de' Romani.
Racconta Corrado abbate Urspergense
d'avere inteso da persone veridiche che
Filippo si guadagnò l'animo del pontefice
colla promessa di concedere in moglie
a Riccardo fratello d'esso papa, già
fatto conte, una sua figliuola, e di dargli
in dote la Toscana, Spoleti e la marca
d'Ancona. Probabilmente queste furono
dicerie de' fautori del re Ottone, oppure
di coloro che facilmente fanno gl'interpreti
de' gabinetti de' principi. Per altro
non dimenticò mai questo pontefice, in
mezzo ai pubblici affari, i privati della
propria casa. Sparsasi poi per l'Italia la
nuova del favorevol ascendente del re
Filippo, non perde tempo <i>Azzo VI marchese </i>
<span class="pagenum" id="Page_997">[997]</span>
d'Este ad inviar deputati in Germania,
per ottener la conferma delle appellazioni
della marca di Verona, cioè di
Verona, Vicenza, Padova, Trivigi, Trento,
Feltre e Belluno, e l'investitura di cinque
ville poste nel territorio di Vicenza, per
sè e per la principessa <i>Alisia</i> sua moglie.
Leggonsi questi due diplomi, spediti in
Argentina <i>XIV kalendas julii</i>, nelle Antichità
Estensi <span class="fnote">[Antichità Estensi, P. I, cap. 39.]</span>. Un altro diploma, con
cui Filippo concede in feudo a <i>Tommaso
conte</i> di Savoia nel dì primo di giugno
alcune castella, mentre stava in Basilea,
si legge presso il Guichenon <span class="fnote">[Guichenon, Histoire de la Mais. de Savoye,
tom. 3.]</span>.
</p>

<hr />
</div>

<div class="chapter">
<h2 class="hidden" id="MCCVIII">MCCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCVIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Innocenzo III</span> papa 11.</td>
  </tr>
  <tr>
    <td>Vacante l'imperio.</td>
  </tr>
</table>

<p>
Già il tutto era disposto per la riconciliazione
ed esaltazione del <i>re Filippo</i>; già
avea egli spedito i suoi ambasciatori a
<span class="smcap">papa Innocenzo III</span> per la confermazione
dei capitoli accordati coi legati apostolici:
quando un funesto accidente scompigliò
e rovesciò tutti questi disegni <span class="fnote">[Arnold. Lubecensis, lib. 7, cap. 14. Otto de
S. Blasio. Abbas Urspergens. Godefridus Monachus.]</span>.
Soggiornava il re Filippo in Bamberga,
raunando un potente esercito contra del
<i>re Ottone</i>, oppur contra di <i>Waldemaro re</i>
di Danimarca, collegato d'esso Ottone.
Trovandosi alla sua corte Ottone palatino
conte di Witelspach, uomo facinoroso,
sdegnato con esso Filippo per alcune
cagioni, e specialmente per non aver
potuto impetrare da lui in moglie <i>Cunigonda</i>
di lui figliuola, benchè ne fossero
seguiti gli sponsali o le promesse: nel
giorno in cui s'era Filippo fatto salassare
ad amendue le braccia, chiese udienza
per parlargli. Ammesso nella camera
del re, sguainato il ferro, con un sol colpo
vibrato alla testa, lo stese morto a
terra. Sbrigato poi con altri colpi da chi
voleva arrestarlo, e salito co' suoi nei
<span class="pagenum" id="Page_998">[998]</span>
preparati cavalli, felicemente si mise in
salvo. Quest'orrido eccesso, commesso
nel dì 21 di giugno, oppure nel seguente,
si tirò dietro la detestazione di tutti, e
massimamente del re Ottone, che nulla
ebbe che fare nella risoluzion presa da
questo assassino. Tornò bensì in vantaggio
di esso Ottone l'altrui iniquità;
perciocchè, tenuta una dieta ad Alberstad,
quivi con unanime consenso dei
principi fu di nuovo eletto re de' Romani
e di Germania. Poscia in un altro
più solenne parlamento congregato in
Francoforte nella festa di san Martino,
non solamente ricevette le regali insegne,
ma conchiuse ancora un altro importante
affare, cioè di prendere in moglie <i>Beatrice</i>
figliuola dell'ucciso re Filippo, la
quale gli portò poi in dote trecento cinquanta
castella, e gli altri allodiali della
casa di Suevia, quasichè per nulla si
contasse allora <i>Federigo II re</i> di Sicilia,
nipote d'esso Filippo. Così per tutta
la Germania rifiorì la pace e la tranquillità;
e papa Innocenzo, dopo aver detestato
l'assassinio fatto a Filippo, rivolse
tutto il suo studio e le sue carezze in favore
del re Ottone. Attese dal suo canto
anche Ottone a guadagnarsi gli animi
de' principi già suoi avversarii, con rinunziare
particolarmente alle pretensioni sue
sopra quegl'immensi Stati, de' quali era
stato spogliato a' tempi di Federigo Barbarossa
il duca <i>Arrigo Leone</i> suo padre.
</p>

<p>
Per vendicarsi dell'affronto ricevuto
nell'anno addietro in Verona dagli emuli
suoi, <i>Azzo VI, marchese</i> d'Este <span class="fnote">[Gerardus Maurisius Hist., tono. 8 Rer. Ital.]</span> congregò
un potente esercito di Lombardi,
Romagnuoli e della marca di Verona, e
massimamente ebbe in suo aiuto il comune
di Mantova. Con queste forze entrato
in Verona, s'impadronì di qualche
fortezza. In aiuto della fazione contraria
dei Montecchi accorse Eccelino da Onara,
soprannominato poi il Monaco, con un
buon corpo di gente. Vennero anche i Vicentini
fino alle porte, per desiderio di
<span class="pagenum" id="Page_999">[999]</span>
metter pace; ma guerra vi fu, e si venne
a battaglia nella Braida di Verona, in cui,
dopo ostinato combattimento e strage di
molti, la vittoria si dichiarò in favore del
marchese. Fuggirono i Montecchi, e si fecero
forti nelle rocche di Garda e di Peschiera.
Le lor torri e case in Verona furono
diroccate, e da lì innanzi il marchese
Azzo col conte di San Bonifazio signoreggiò,
finchè ebbe vita, in quella città. Ho
ben io raccontato questo avvenimento
sotto l'anno presente colla scorta di Rolandino <span class="fnote">[Roland., lib. 1, cap. 9.]</span>.
Ma Parisio da Cereta <span class="fnote">[Paris. de Cereta, Chron., tom. 8 Rer. Ital.]</span> mi
par più degno di fede, perchè scrittor veronese,
e non men antico dell'altro.
Questi lo riferisce all'anno 1207, e ci
assicura che quel conflitto accadde nel dì
29 di settembre, festa di san Michele.
Scrive ancora Rolandino che il suddetto
Eccelino, padre del crudele Eccelino, restò
prigione del marchese, che il trattò
con gran cortesia ed onorevolezza, e infine,
donatagli la libertà senza riscatto, il
fece nobilmente accompagnare fino a
Bassano. E quivi Rolandino prorompe in
lode di questi tempi, ne' quali sì buon
trattamento si faceva ai nemici prigionieri,
laddove cinquanta anni dappoi ogni
sorta di crudeltà si cominciò a praticar
contra di essi. Gherardo Maurisio, scrittore
parzialissimo della casa d'Eccelino,
scrive ch'egli ebbe la fortuna di salvarsi
co' suoi dopo la rotta suddetta; e che
avendo poi il marchese Azzo messo l'assedio
alla fortezza di Garda, e ridottala
a tale, che già alla guarnigione erano
mancati i viveri, Eccelino con alcune
schiere d'armati raunati in Brescia comparve
all'improvviso sotto Garda, e la
fornì di vettovaglie per un anno: sicchè
fu obbligato il marchese a ritirarsi. All'incontro
abbiamo dal poco fa mentovato
Parisio che Garda fu presa dal marchese,
e condotti prigioni ad Este quei
difensori: il che vien anche asserito da
Andrea Dandolo <span class="fnote">[Dandul., in Chron., tom. 12 Rer. Ital.]</span>.
</p>

<p>
<span class="pagenum" id="Page_1000">[1000]</span>
Qui non si fermò l'attività e il valore
del marchese d'Este. Venuto a Ferrara
con grande sforzo di genie, ne cacciò <i>Salinguerra</i>
capo de' Ghibellini. E allora fu
che il popolo di Ferrara, per mettere fine
alle interne sue turbolenze, determinò di
mettersi nelle braccia d'un solo, e di proclamare
per suo signore il marchese. Fu
eseguito il pensiero, e data a lui una
piena balia sopra quella città e suo distretto
con uno strumento che si legge
nelle Antichità Estensi <span class="fnote">[Antichità Estensi, P. I, cap. 39.]</span>. Di questo suo
dominio in Ferrara abbiamo anche la testimonianza
di Gherardo Maurisio. Negli
Annali antichi di Modena <span class="fnote">[Annal. Veter. Mutinens., tom. 11 Rer. Ital.]</span> è scritto
che Salinguerra, cacciato da Ferrara, si
ricoverò in Modena. E merita riflessione
che il predetto marchese Azzo fu il primo,
per quanto io sappia, che acquistasse
principato in città libere per volere
de' cittadini, acciocchè cessassero gli abbominevoli
effetti delle fazioni e guerre
civili: il che servì poscia d'esempio ad
altre per fare lo stesso. Venivano allora
così fatti principi considerati come capi
delle repubbliche, perchè tuttavia restava
il nome e l'autorità d'esse repubbliche.
La lega fatta dallo stesso marchese colla
città di Cremona, nelle suddette Antichità
Estensi si può leggere. E d'un'altra
stabilita col popolo di Ravenna parla Girolamo
Rossi <span class="fnote">[Rubeus, Histor. Ravenn., lib. 6. Parisius de
Cereta, in Chron., tom. 8 Rer. Ital.]</span>. Ricuperò ancora il
marchese la fortezza di Peschiera, e quivi
caduti nelle sue mani i Montecchi, li
mandò nelle carceri d'Este. A quell'assedio
intervennero i Veronesi e Mantovani
coi loro carrocci. Truovasi poi nei
suddetti Annali di Modena che in questo
anno il popolo modenese andò in aiuto
de' Mantovani, perchè loro si era ribellata
Suzara. Secondo la Cronica di Reggio <span class="fnote">[Memoriale Potest. Regiens., tom. 8 Rer.
Italic.]</span>,
all'assedio di quella terra furono
i Mantovani, il marchese d'Este, i Modenesi
<span class="pagenum" id="Page_1001">[1001]</span>
e Cremonesi. Ma sopraggiunti i Reggiani
coi loro collegati, si sciolse quell'assedio.
Quali fossero questi collegati,
si raccoglie dagli Annali di Modena, nei
quali è scritto sotto il presente anno:
<i>Bononienses cum suo carroccio. Imolenses,
et Faventini iverunt in servitio Regiensium
per burgos civitatis Mutinae</i>. Ed
ecco come in questi tempi erano sempre
in armi e in moto i popoli della Lombardia,
per opprimersi o difendersi l'un
l'altro. La lor libertà era un gran bene,
ma insieme un gran male la loro ambizione
ed inquietudine. Se crediamo
agli storici moderni della Sicilia, Inveges,
Pirro ed altri, il pontefice <i>Innocenzo
III</i> nell'anno presente per mare si
portò a Palermo, e vi arrivò nel dì 30 di
maggio, per dar sesto agli affari del re
Federigo. Sono favole, fondate, a mio credere,
sopra una lettera d'esso papa, in
cui dice d'essere <i>entrato nel regno</i>. Ma
questa sua entrata altro non vuol dire,
se non ch'egli andò a Sora, ricuperata
con altre terre in quest'anno dalla tirannide
degli uffiziali tedeschi, delle quali
creò egli conte <i>Riccardo</i> suo fratello. Poscia
se n'andò a San Germano e a Monte
Casino. Questo è tutto quello che di lui
raccontano l'autore anonimo della sua
Vita <span class="fnote">[Vita Innocentii III, P. I, tom. 3 Rer. Ital.]</span>, l'Anonimo Casinense <span class="fnote">[Anonymus Casinensis, in Chron.]</span> e Riccardo
da San Germano <span class="fnote">[Richardus de S. Germano, in Chron.]</span>. Se il pontefice
avesse fatto un viaggio fino in Sicilia,
siccome avvenimento tanto più considerabile,
non l'avrebbono taciuto quegli
autori. Aggiungasi che esso Riccardo storico
e Giovanni da Ceccano <span class="fnote">[Johann. de Ceccano, Chron. Fossaenovae.]</span> minutamente
descrivono i passi di questo pontefice,
con dire ch'egli nel dì 16 di giugno,
uscito di Roma, andò ad Anagni,
poscia a Piperno, al monistero di Fossanuova,
e nel dì 23 d'esso mese a San
Germano, dove tenne un parlamento coi
baroni del regno per aiuto del re <i>Federigo</i>,
e per la pace di quelle contrade.
<span class="pagenum" id="Page_1002">[1002]</span>
Che luogo dunque resta all'immaginato
suo viaggio in Sicilia?
</p>

<p>
Racconta Galvano Fiamma <span class="fnote">[Gualv. Flamma, in Manipul. Flor., cap. 241.]</span> che in
quest'anno i Milanesi, udita l'esaltazione
di Ottone IV re, non più dubbiosa, gli
spedirono ambasciatori fino a Colonia,
pregandolo di venire a ricevere la corona
del regno d'Italia. Duranti le discordie
passate fra la nobiltà e la plebe di Brescia,
era venuta alle mani de' Cremonesi la terra
di Ponte Vico. Vollero i Bresciani ricuperarla,
e la strinsero d'assedio. Si mossero
bensì i Cremonesi, con avere in aiuto
il marchese d'Este; ma sopraggiunti i
Milanesi collegati de' Bresciani, misero in
rotta il campo cremonese, con far prigionieri
quattrocento de' loro uomini a
cavallo; e Ponte Vico tornò in potere
de' Bresciani. Nella Cronichetta di Cremona <span class="fnote">[Chron. Cremonense, tom. 7 Rer. Ital.]</span>
è scritto di Assagito da San
Nazario, potestà in quest'anno di Cremona:
<i>Hic suo tempore cepit Pontevicum,
et suo tempore perdidit</i>. Aveva <i>Arrigo conte</i>
di Malta <span class="fnote">[Caffari, Annal. Genuens., lib. 4, tom. 6
Rer. Ital.]</span> fiancheggiato dai Genovesi,
tolta ai Veneziani l'isola di Creta, ossia
di Candia, nell'anno 1206. Inviarono
in quest'anno i Veneziani una flotta contra
di lui; ma furono rotti, e restò prigione
Rinieri Dandolo loro ammiraglio.
L'insigne storico veneto Andrea Dandolo <span class="fnote">[Dandul., in Chron., tom. 12 Rer. Ital.]</span>
differentemente parla di questi affari:
cioè che nell'anno 1206 fu spedito
Rinieri Dandolo con una armata di galee
trentuna, il quale prese Leone Vetrano
corsaro genovese con galee nove di suo
seguito; dal che nacque guerra fra i Genovesi
e Veneziani. Impadronissi ancora
il suddetto Rinieri di Corfù, Modone,
Corone, Atene e d'altri luoghi. In questi
tempi Arrigo chiamato Pescatore,
conte di Malta, colle forze de' Genovesi
mise piede in Candia, coll'impadronirsi
di molto paese. Nell'anno 1207 l'armata
veneta giunta colà, ricuperò la capitale
<span class="pagenum" id="Page_1003">[1003]</span>
dell'isola, e mise in fuga il Maltese, con
prendergli quattro navi. Nell'anno presente,
uscito in campagna esso Rinieri
Dandolo contra d'alcuni ribelli, ferito da
una saetta in un occhio, terminò i suoi
dì, e fu seppellito nella città di Candia. Seguitò
poi la guerra coi Genovesi; ma
pare che l'isola di Candia restasse interamente
sotto il dominio veneto. Ebbero
anche i Veneziani il possesso di Negroponte
e di Cefalonia, ed infeudarono quei
paesi per lor minore fastidio ad alcuni
nobili.
</p>

<hr />
</div>

<div class="chapter">
<h2 class="hidden" id="MCCIX">MCCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Innocenzo</span> III papa 12.</td>
  </tr>
  <tr>
    <td><span class="smcap">Ottone</span> IV imperadore 1.</td>
  </tr>
</table>

<p>
Solennizzò in quest'anno con dispensa
pontificia <i>Ottone IV</i> re de' Romani in
Wirtzburg le sue nozze con <i>Beatrice</i> figliuola
del <i>re Filippo</i> ucciso <span class="fnote">[Abbas Urspergensis, in Chron. Godefridus
Monachus, in Chron., et alii.]</span>. Aveva
egli messo al bando dell'imperio <i>Ottone</i>
conte palatino di Witelspach uccisore del
medesimo, e confiscati i di lui Stati, con
distribuirli a varie persone. Questi nell'anno
presente colto da Arrigo di Calendin
maresciallo, restò con più ferite
tolto dal mondo. Inviò in Italia <i>Volchero</i>
patriarca d'Aquileia a riconoscere i diritti
imperiali, e a disporre le città per
la sua venuta. Sopra di che è da leggere
il Sigonio. Acconciò egli intanto tutti i
suoi affari con <i>papa Innocenzo III</i>, per
poter passare a Roma, e ricevere la corona
imperiale. Tutto quanto seppe dimandare
il pontefice, fu liberalissimamente
accordato e promesso da lui, mentre era
nella città di Spira, con obbligarsi di
restituire alla Chiesa romana <i>tutta la
terra di Radicofani sino a Ceperano, la
marca d'Ancona, il ducato di Spoleti, la
terra della contessa Matilda, la contea di
Bertinoro, l'esarcato di Ravenna, la Pentapoli,
e tutto quanto era espresso in
molti privilegii d'imperadori e re dai
tempi di Lodovico Pio</i>. Ciò fatto, Ottone,
<span class="pagenum" id="Page_1004">[1004]</span>
dopo aver celebrata in Augusta la festa
de' santi Apostoli Pietro e Paolo, con
forte esercito per la valle di Trento calò
in Italia. Passò l'Adige sopra un ponte
fabbricato dai Veronesi <span class="fnote">[Gerard. Maurisius, Hist. tom. 8 Rer. Ital.]</span>, da' quali
pretese e ricevette la rocca di Garda.
Furono a pagargli il tributo de' loro ossequii
<i>Azzo VI marchese</i> d'Este, ed Eccelino
da Onara, fra' quali passavano
nimicizie, ed, altercando insieme, si sfidarono
alla presenza d'esso re. Curioso
è quanto racconta il Maurisio dell'incontro
di questi due emuli, e della cura
ch'ebbe Ottone di pacificarli, e de' sospetti
poi conceputi di loro. Ne ho parlato
nelle Antichità Estensi. Ordinò egli
al marchese di rimettere in libertà i prigioni;
e fu ubbidito. Venne Ottone verso
Modena <span class="fnote">[Annales Veteres Mutinens., tom, 11 Rer.
Italic.]</span>, e si attendò nel distretto di
Spilamberto. Indi, per testimonianza di
Ottone da San Biagio <span class="fnote">[Otto de S. Blasio, in Chron.]</span>, passò a Bologna,
dove concorsero tutti i principi e
deputati delle città d'Italia, e vi fu fatta
gran corte e festa. Di là portossi a Milano,
ricevuto con gran pompa ed allegria
da quel popolo. In tale occasione gli storici
milanesi scrivono <span class="fnote">[Gualvan. Flamm., in Manip. Flor., cap. 244.
Corius, Bossius, et alii.]</span> che esso re
prese nella basilica di santo Ambrosio la
corona del regno d'Italia, nè per tal funzione
volle chiedere o ricevere quella
contribuzion di danaro che, secondo il
costume, si pagava dai popoli. Tristano
Calco <span class="fnote">[Tristan. Calcus, Histor. Mediolan.]</span> differisce all'anno seguente la
di lui coronazione italica: il che sembra
poco verisimile, l'uso essendo stato che
la corona del regno d'Italia precedentemente
alla romana si conferisse. Ma certo
non sussiste il dirsi da Galvano Fiamma,
che Ottone fosse coronato nel <i>sabato</i>
santo di quest'anno, perchè egli non era
per anche disceso in Italia; e tal asserzione
può piuttosto persuaderci l'opinione
del Calchi, che riferisce la di lui coronazione
<span class="pagenum" id="Page_1005">[1005]</span>
in Milano al sacro giorno di
Pasqua dell'anno susseguente. Dopo aver
quivi dato ordine agli affari del regno
d'Italia, si rimise in viaggio il re Ottone,
e, passato l'Appennino, per tutta la Toscana
fu ben veduto ed accolto. Trovò a
Viterbo papa Innocenzo <span class="fnote">[Johan. de Ceccano, Chron. Fossaenovae.]</span>, che l'aspettava;
e concertata con lui la coronazione
romana, e confermati i giuramenti,
continuò il viaggio alla volta di Roma
coll'esercito suo, accresciuto di molte
migliaia d'Italiani, e andò ad accamparsi
nelle vicinanze di san Pietro, cioè della
basilica vaticana. In essa poi dalle mani
di papa Innocenzo III ricevette l'imperial
corona e benedizione. Il giorno
di sì solenne funzione è controverso fra
gli storici <span class="fnote">[Otto de S. Blasio, in Chron., Arnold. Lubec.
Godefridus Monach. Matthaeus Paris. Histor.
Angl.]</span>. Alcuni la scrivono fatta
nel dì 27 di settembre, giorno di domenica,
altri nella seguente domenica, giorno
4 d'ottobre. Non ho io trovato finora
lumi bastanti per decidere questo dubbio,
parendomi nulladimeno più probabile la
seconda opinione. Accompagnò Ottone
colla corona in capo il pontefice sino
alla porta di Roma fra la gran calca delle
sue truppe, e tornossene dipoi al suo
padiglione.
</p>

<p>
Ma questa gran festa ed allegria mutò
ben presto aspetto. Ossia, come vogliono
alcuni <span class="fnote">[Abbas Urspergens., in Chron. Jordanus,
in Chron.]</span>, che accidentalmente
venissero alle mani i Romani coi Tedeschi
a cagione di qualche danno o insolenza
loro fatta; oppure, secondo altri,
che il popolo romano pretendesse quei
grossi regali, che da alcuni precedenti
Augusti erano stati lor fatti nella coronazione
romana, e Ottone ricusasse di
soddisfarli; certo è che seguì fra i Romani
e Tedeschi una calda baruffa, e la
peggio toccò alle genti del novello imperadore.
<i>Non sine strage magna suorum</i>,
dice Riccardo da San Germano <span class="fnote">[Richard. de S. Germ., in Chron.]</span>. Giordano
<span class="pagenum" id="Page_1006">[1006]</span>
ed Alberico monaco dei tre Fonti <span class="fnote">[Albericus Monachus, in Chronic. Appendix
ad Robert. de Monte.]</span>
amplificando, a mio credere, questo
avvenimento, scrivono: <i>Multi de Teutonicis
occisi sunt, et plurimi damnificati, ita
quod dictum est postea, in illo bello mille
centum equos amisisse imperatorem, praeter
homines occisos, et alia damna</i>. Non
ci è fondamento bastante di credere così
gran perdita. Ma verisimilmente per
questo accidente cominciò a turbarsi la
buona armonia fra il papa e l'imperadore,
il quale, venuto in Toscana, parte
quivi e parte in Lombardia passò il
verno seguente, con aver licenziata la
maggior parte dell'armata sua. Parmi
ancora credibile che non tardasse molto
l'Augusto Ottone ad occupare o a non
restituire alcuni degli Stati della Chiesa
romana, non ostante la promessa e il
giuramento da lui prestato. La storia è
qui molto scarsa, nè ci scuopre le cagioni
tutte che produssero dipoi tanti
sconcerti fra la santa Sede e il suddetto
imperadore. Sappiamo da tutti che papa
Innocenzo III accusò di usurpazione e
perfidia Ottone; e che, all'incontro, Ottone
pretendeva di non operar contro il
giuramento fatto in favor del pontefice,
con dire ch'egli prima avea nella sua
coronazione germanica giurato di conservare
e ricuperare gli Stati e i diritti
imperiali. Si può credere che mettessero
la zampa nel consiglio imperiale i
legisti politici, con rappresentare ad
Ottone l'esempio de' suoi predecessori,
che aveano goduto il dominio di
quegli Stati, e date ne aveano le investiture:
il che era stato praticato anche
da <i>Arrigo I</i> imperadore santo. Forse ancora
chiamarono ad esame i diplomi
delle concessioni fatte ai papi dagli imperadori
fin da' tempi di Lodovico Pio
sino a questi, con trovarvi delle difficoltà.
Comunque sia, egli è fuor di dubbio
che grande strepito fece il pontefice
contra di Ottone, l'ammonì per mezzo
dell'arcivescovo di Pisa, ma indarno sicchè
<span class="pagenum" id="Page_1007">[1007]</span>
giunse infine ad atterrarlo, siccome
vedremo. Più che mai seguitava intanto
il vigilantissimo papa a tenersi ben unito
con <i>Federigo II</i> re di Sicilia, considerando
il bisogno che potrebbe occorrere
di quel principe, qualora le speranze da
lui concepute di Ottone IV rimanessero
deluse. Fu egli dunque che consigliò a
Federigo di accasarsi; fu egli ancora mediatore
del matrimonio di lui con <i>Costanza</i>
figliuola del re d'Aragona. Nel mese
di febbraio del presente anno, essendo
stata condotta questa principessa a Palermo,
con rara magnificenza se ne celebrarono
le nozze. Abbiamo da Gerardo
Maurisio <span class="fnote">[Gerard. Maurisius, Hist., tom. 8 Rer. Ital.
Memor. Potest. Regiens., tom. 8 Rer. Ital. Chron.
Estense, tom. 15 Rer. Ital.]</span> e da altri storici che in
quest'anno <i>Salinguerra</i> capo de' Ghibellini
in Ferrara, co' suoi aderenti seppe
far tanto, che rientrò in Ferrara, spogliò
di quel dominio <i>Azzo VI marchese</i> d'Este,
e cacciò in esilio tutti i di lui partigiani.
Trovavasi allora il marchese collo
esercito suo accompagnato dai Veronesi
e Vicentini verso la Brenta, per passare
alla distruzione della nobil terra di Bassano,
dove Eccelino da Onara nemico
suo signoreggiava. Erano anche in armi
i Trivisani, per dar aiuto ad esso Eccelino.
Arrivò al marchese la nuova della
perdita di Ferrara: allora precipitosamente
levò il campo e tornossene a Vicenza,
ubbidiente in questi tempi ai suoi
cenni, e fu inseguito da Eccelino sino alle
porte di quella città. Non andò più innanzi
questa briga, perchè, arrivato il re
Ottone, che veniva allora dalla Germania,
ad Orsaniga, tanto il marchese che
Eccelino dovettero ire alla corte, siccome
ho di sopra accennato. In Cremona <span class="fnote">[Chron. Cremonens., tom. 7 Rer. Italic.]</span>
ancora nell'anno presente v'entrò la
discordia. Il popolo si divise in due fazioni:
l'una teneva la città vecchia, e
l'altra la nuova, di modo che arrivarono
nell'anno seguente cadauna delle parti
ad eleggere il suo podestà.
</p>

<p>
<span class="pagenum" id="Page_1008">[1008]</span>
</p>

<hr />
</div>

<div class="chapter">
<h2 class="hidden" id="MCCX">MCCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCX</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Innocenzo</span> III papa 13.</td>
  </tr>
  <tr>
    <td><span class="smcap">Ottone</span> IV imperadore 2.</td>
  </tr>
</table>

<p>
Trovavasi l'imperadore Ottone tuttavia
in Toscana <i>XIII kalendas februarii</i>
dell'anno presente, ciò apparendo da un
suo diploma dato ad <i>Azzo VI marchese
d'Este apud Clusinam civitatem</i> <span class="fnote">[Antichità Estensi, P. I, cap. 39.]</span>. Intorno
al qual documento è da avvertire
che il saggio pontefice Innocenzo negli
anni addietro, attento a ricuperar dalle
mani de' Tedeschi gli Stati della Chiesa
romana, standogli forte a cuore la marca
d'Ancona, perchè non avea forze bastevoli
per ricuperare e sostener quel paese
alla sua divozione, lo concedette con investitura
al suddetto marchese d'Este,
ben conoscendo di che valore egli fosse
dotato. Abbiamo di ciò la sicura testimonianza
di Rolandino <span class="fnote">[Roland., Chron., lib. 1, cap. 10.]</span> storico di
questo secolo. Ma avendo l'Augusto
Ottone IV preteso che quello Stato appartenesse
all'imperio, giudicò meglio il
marchese Azzo di prenderne l'investitura
anche da esso imperadore, e forse con tacito
consenso del pontefice, acciocchè
non si annidasse in quel dominio qualche
persona mal affetta alla santa Sede.
Ottone dunque l'investì di quella marca,
che abbracciava allora le città d'<i>Ascoli,
Fermo, Camerino, Osimo, Ancona, Umana,
Iesi, Sinigaglia, Fano, Pesaro, Fossombrone,
Cagli e Sassoferrato</i>. Viene ivi chiamato
<i>cognatus noster Azzo marchio
estensis</i> da Ottone, perchè amendue discendeano
dal marchese <i>Azzo III</i>, comune
stipite della linea di Germania e dell'italiana.
Un altro diploma d'esso Ottone,
dato in Foligno nel dì cinque di gennaio,
ho io quivi accennato. Presso l'Ughelli <span class="fnote">[Ughel., Ital. Sacr., tom. 3 in Episcop. Pistoriens]</span>
un altro se ne legge, dato <i>apud Pratum</i>
in Toscana <i>VIII idus februarii</i>. Era esso
<span class="pagenum" id="Page_1009">[1009]</span>
Augusto <i>apud Imolam III calendas aprilis</i>,
come costa da un altro suo diploma
riferito dal medesimo Ughelli <span class="fnote">[Ughel., Ital. Sacr., tom. 2 in Episcop. Parmens.]</span>. Trasferitosi
anche a Ferrara, quivi pubblicò un
editto contro gli eretici paterini, ossia
gazari, mettendoli al bando dell'imperio,
coll'intimar pene gravissime contra dei
medesimi. Il suo diploma, da me pubblicato <span class="fnote">[Antiquit. Ital., Dissert. LX.]</span>,
fu dato <i>Ferrariae VIII kalendas
aprilis</i> del presente anno. Probabilmente
in questa congiuntura ch'egli pacificò
insieme il suddetto Azzo VI marchese di
Este e <i>Salinguerra</i> competitori nella signoria
di Ferrara <span class="fnote">[Chron. Estense, tom. 15 Rer. Ital.]</span>. <i>Imperator praedictus
venit Ferrariam, et pacem fecit inter
marchionem estensem et dominum Salinguerram</i>:
così è scritto nella vecchia Cronica
Estense. Altrettanto abbiamo dagli
antichi Annali di Modena <span class="fnote">[Annal. Veter. Mutinens., tom. 11 Rer. Ital.]</span>. Passò dipoi
l'imperadore Ottone a Milano, dove
furono da lui spediti nel mese d'aprile
tre diplomi accennati dal signor Sassi <span class="fnote">[Saxius, in Not. ad Sigonium, de Regn.
Italic.]</span>.
Ch'egli si trattenesse in quelle parti, e si
trovasse in Piacenza nel mese di giugno,
in Cremona, in Alba, in Brescia e in
Vercelli, apparisce da altri suoi diplomi.
Che parimente egli soggiornasse vicino a
Pavia nel dì 17 agosto dell'anno presente,
si raccoglie da un altro suo diploma
presso il suddetto Ughelli nel catalogo
de' vescovi di Parma. Tenne anche un
parlamento in essa città di Parma <span class="fnote">[Chron. Parmense, tom. 11 Rer. Ital.]</span>.
Era antico l'odio di Ottone, perchè erede
della casa de' Guelfi, contra di <i>Federigo II</i>
re di Sicilia, erede della casa ghibellina di
Suevia. Crebbe questo alla pubblica notizia
ch'esso Federigo aspirava all'imperio,
anche prima della coronazion di Ottone. E
giacchè s'erano stranamente imbrogliati
gli affari fra esso Ottone e <i>papa Innocenzo</i>,
che gran parzialità mostrava per Federigo,
Ottone, senza voler far caso che il
<span class="pagenum" id="Page_1010">[1010]</span>
regno di Sicilia da tanto tempo dipendeva
dalla sovranità dei soli romani pontefici,
sconsigliatamente e contra de' giuramenti
si lasciò trasportare a dichiarar la guerra
al medesimo Federigo, e ad invadere i di
lui Stati di qua dal Faro. Abbiamo da
Rigordo <span class="fnote">[Rigord., de Gest. Philip. Reg. Franc.]</span> che egli aveva ancora occupato
<i>castra et munitiones, quae erant
juris beati Petri, Aquapendens, Radicofanum,
Sanctum Quiricum, Montem Flasconis,
et fere totam Romaniam</i>. Intanto egli
ebbe dei segreti negoziati in Puglia col
conte Diopoldo tante volte nominato
di sopra, e il guadagnò col dargli l'investitura
del ducato di Spoleti. Scrive il
Sigonio <span class="fnote">[Sigon., de Regno Ital., lib. 16.]</span> di averla veduta, data <i>XIII kalendas
februarias</i> dell'anno presente.
</p>

<p>
Tirò eziandio nel suo partito Pietro
conte di Celano, potente signore in quelle
contrade. Studiossi inoltre di metter pace
fra i Genovesi e Pisani <span class="fnote">[Caffari, Annal. Genuens., lib. 4, tom. 6 Rer.
Italic.]</span>, per aver
aiuto da loro nella meditata impresa. A
questo fine, mentre era in Piacenza, chiamò
colà i lor deputati; si fece consegnare
i prigioni dell'una e dell'altra
parte, e intimò una tregua fra loro dalla
vicina festa di san Michele sino a due
anni. Ciò fatto, verso il principio di novembre
s'incamminò con un possente
esercito di Tedeschi, Toscani e Lombardi
alla volta della Puglia. Fin qui avea il
pontefice Innocenzo III adoperate esortazioni
e minaccie per rimettere in buon
cammino questo principe; ma nulla avendo
operato le parole, e scorgendolo più
che mai spinto dalla sua passione a perdere
affatto il rispetto alla santa Sede,
venne finalmente ai fatti, cioè il dichiarò
scomunicato <span class="fnote">[Godefr. Monach. Albertus Stad. Richardus
de S. Germano. Rigordus. Sicardus et alii.]</span>. L'intrepidezza di questo
papa bastante era a fargli prendere
sì gagliarda risoluzione; ma non lasciò
egli di misurar prima anche le forze
temporali, che potevano assisterlo in tal
congiuntura. Non lieve odio portavano
<span class="pagenum" id="Page_1011">[1011]</span>
i Romani ad Ottone: il che assicurava
il pontefice della loro aderenza e
costanza. Faceva anche gran capitale
delle forze di Federigo II re di Sicilia,
unitissimo seco di interessi. Nè minore
speranza fondava egli su quella di Filippo
re di Francia nemico di Ottone, alla cui
esaltazione dianzi aveva egli fatto ogni
possibil contrasto. Sapeva inoltre papa
Innocenzo quanto poteva promettersi di
molti de' più possenti principi della Germania;
e ne vedremo presto le pruove.
Però al prudente e zelante pontefice non
mancavano i mezzi umani per sostenere
i suoi atti. Ciò non ostante, marciò l'Augusto
Ottone in Puglia <span class="fnote">[Richardus de S. Germano, in Chron. Johan.
de Ceccano, Chron. Fossaenovae.]</span>, e, dalla parte
di Rieti entrato, s'avanzò a Marsi e a
Comino, con riempiere di terrore quelle
contrade. Roffredo abbate di Monte Casino
contro il parere de' suoi monaci andò
a trovarlo, e benignamente ricevuto
ne riportò salvaguardie per li suoi Stati.
Celebrata la festa di san Martino vicino
a Sora, passò Ottone all'assedio della
città d'Aquino, che fu valorosamente difesa
da Tommaso, Pandolfo e Roberto
conti di quella città. Venne alle sue mani
Capoa col suo principato, datagli da Pietro
conte di Celano. Salerno gli fu consegnato
da Diopoldo creato duca di Spoleti.
Oltre ad altre città, anche i Napoletani,
per odio che portavano alla città
d'Aversa, spontaneamente se gli diedero,
con attizzarlo poi a mettere l'assedio a
quella città. Durò questo sino alla Natività
del Signore, e vedendo Ottone di non
poter più sussistere in campagna a cagion
della stagione, dopo aver fatta una composizione
cogli Aversani, si ritirò ai quartieri
di verno in Capoa, dove attese a far
fabbricar macchine da espugnar le città.
In tale stato erano gli affari di quelle
parti. Fu in quest'anno fieramente agitata
la città di Cremona <span class="fnote">[Chron. Cremonense, tom. 7 Rer. Ital.]</span> dalle civili
fazioni insorte fra il popolo della città
<span class="pagenum" id="Page_1012">[1012]</span>
nuova e quel della vecchia, e si venne
molte volte alle mani. Interpostosi il vescovo
Sicardo, restituì loro la pace, ma
pace che, secondo il costume di que' tempi
sconcertati, ebbe corta durata. Una
delle applicazioni del popolo di Modena <span class="fnote">[Annales Veteres Mutinens., tom. 6 Rer.
Italic.]</span>
in quest'anno fu quella d'indurre
l'abbate di Frassinoro, che sulle montagne
possedeva molte terre, a sottomettersi
alla città per godere del suo patrocinio.
Così le città libere d'allora andavano
pelando i vescovi ed abbati, con
intromettersi nelle loro giurisdizioni, giugnendo
in fine a liberarli dalla cura di
que' temporali governi, ed accrescendo
in questa maniera il proprio distretto.
Fabbricarono ancora essi Modenesi il
castello di Spilamberto. Vo io credendo
che riducessero quella terra in fortezza,
poichè anche ne' tempi posteriori se ne
truova memoria.
</p>

<hr />
</div>

<div class="chapter">
<h2 class="hidden" id="MCCXI">MCCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Innocenzo III</span> papa 14.</td>
  </tr>
  <tr>
    <td><span class="smcap">Ottone IV</span> imperadore 3.</td>
  </tr>
</table>

<p>
Venuta la primavera, continuò l'imperadore
<i>Ottone</i> le conquiste nel regno
siciliano di qua dal Faro <span class="fnote">[Johann. de Ceccano, Chron. Fossaenovae.]</span>. Sottomise
a' suoi voleri tutta la Puglia, la Terra di
Lavoro, e quasi interamente la Calabria,
ed arrivò fino a Taranto. Abbiamo dall'Abbate
Urspergense <span class="fnote">[Abbas Urspergens., in Chron.]</span> che papa <i>Innocenzo
III</i>, desideroso pur d'estinguere
questo fiero incendio, avea, durante il
verno, mandato innanzi e indietro a Capoa
l'abbate di Morimondo, per indurre
alla pace, o a qualche aggiustamento, Ottone,
contentandosi piuttosto di patir del
danno negli Stati, che di permettere la
rovina del <i>re Federigo</i>. Ma indarno andarono
i messi e le proposizioni d'accordo.
Ubbriacato Ottone dalla ridente
fortuna, tutto rigettò, perchè persuaso
di poter oramai balzare dal trono il giovinetto
<span class="pagenum" id="Page_1013">[1013]</span>
re <span class="fnote">[Godefridus Monachus, in Annal.]</span>. Infatti i Saraceni di Sicilia
segretamente gli fecero sapere che
prenderebbono l'armi per lui. Abbiamo
anche dagli Annali Pisani <span class="fnote">[Annal. Pisani, tom. 6 Rer. Ital.]</span> che in aiuto
di esso Augusto furono armate in Pisa
quaranta galee, le quali andarono fino a
Procida, credendo di potere trovar quivi
l'imperadore. In somma si disponeva Ottone
IV a passare in Sicilia, e pareano
in total decadenza gli affari del re Federigo
II, quando ecco scoppiare una terribil
mina, da Ottone non preveduta. Tanto
seppe fare il non dormiglioso papa
Innocenzo, col favore ancora di <i>Filippo
re</i> di Francia, che indusse molti vescovi
della Germania non solamente a pubblicar
la scomunica contra di Ottone, e a
dichiararlo decaduto, ma ancora a trattar
di eleggere in suo luogo re de' Romani
Federigo II. In questa lega concorsero
<i>Siffredo arcivescovo</i> di Magonza, legato
apostolico, l'arcivescovo di Treveri,
il lantgravio della Turingia, il re di Boemia,
il duca di Baviera, il duca di Zeringhen,
ed altri vescovi e principi. Soffiò
non poco in questo fuoco anche il suddetto
re di Francia Filippo, che, per aver
tolta la Normandia al re d'Inghilterra,
non potea tollerar le prosperità di Ottone
Augusto, parente strettissimo e collegato
coll'Inglese. Gotifredo monaco
scrive che questi principi si raunarono
in Bamberga, e fu proposta l'elezion di
Federigo; ma che, non accordandosi fra
loro, restò sospeso il colpo. L'arcivescovo
di Magonza bensì pubblicò dappertutto
le censure contra di Ottone: dal che
presero motivo <i>Arrigo conte</i> palatino del
Reno, fratello d'esso Ottone, e il duca
del Brabante e i nobili della Lorena di
dare un terribil guasto al territorio di
Magonza. Nella Cronica di Fossanuova <span class="fnote">[Johann. de Ceccano, Chron. Fossaenovae.]</span>,
e presso Alberico <span class="fnote">[Alberic. Monach., in Chron.]</span>, Sicardo <span class="fnote">[Sicard. in Chron., tom. 7 Rer. Ital. Abbas
Urspergens., in Chron.]</span>
ed altri, si legge che seguì di fatto l'elezion
<span class="pagenum" id="Page_1014">[1014]</span>
di Federigo in Germania. Sembra
almen certo che intanto que' principii
sollecitassero il pontefice a spignere in
Germania il giovinetto Federigo. Quel
che è certo, furono cagione questi disgustosi
avvisi che Ottone tagliasse il corso
alle sue vittorie in Puglia, e ai disegni di
portar la guerra in Sicilia, e cominciasse
a pensare alla propria casa, a cui era
attaccato il fuoco. Congregati dunque i
baroni di quelle contrade, raccomandò
loro la costanza nella sua fedeltà, virtù per
altro poco conosciuta da quegli instabili
popoli; e, preso da loro congedo, venne
nel mese di novembre in Lombardia per
impedire a Federigo il passaggio in Germania.
I Pisani <span class="fnote">[Caffari, Annal. Genuens., lib. 4, tom. 6 Rer.
Ital.]</span>, ch'erano iti fino a
Napoli in aiuto di lui colle lor quaranta
galee, non sentendone più nuova, se
ne tornarono, senza far altro, al loro
paese. Venuto l'Augusto Ottone in Lombardia <span class="fnote">[Sicard., in Chron.]</span>,
tenne in Lodi un parlamento,
per esaminar qual conto egli potesse
fare degli animi e de' soccorsi di questi
popoli. Trovò che il pontefice avea già
preoccupato più d'uno contra di lui.
<i>Estensis enim marchio jam cum Papiensibus
et Cremonensibus, et Veronensibus
consensit summi ponteficis foedus inire
contradictionis</i>; sono parole di Sicardo
allora vescovo di Cremona. Infatti nè il
marchese d'Este, nè i deputati di Pavia,
Cremona e Verona vollero intervenire a
quella dieta. Ma i Milanesi, siccome quelli
che amavano forte la casa estense-guelfa
dei duchi di Sassonia, e odiavano la ghibellina
dei duchi di Suevia, da cui tanti
mali aveano ricevuto, larghe promesse
fecero all'Augusto Ottone, e gli altri non
mancarono di dargli buone parole <span class="fnote">[Richardus de S. Germano.]</span>.
Avea il pontefice Innocenzo solennemente
confermata nel giovedì santo la scomunica
contra di lui. Poscia mise l'interdetto
a Napoli e a Capoa, perchè aveano
comunicato con lui. Scrisse contro
<span class="pagenum" id="Page_1015">[1015]</span>
i Pisani, i Bolognesi ed altri che
favorivano lo scomunicato Augusto. In
questi tempi l'indefesso marchese d'Este
<i>Azzo VI</i> coll'aiuto de' Cremonesi <span class="fnote">[Chron. Cremonens., tom. 7 Rer. Ital. Annales
Estenses, tom. 15 Rer. Ital.]</span> ricuperò
Ferrara, e ne cacciò Ugo da
Guarnasio, lasciato ivi per podestà da
esso Ottone. Che anche Salinguerra
mutasse aria in tal congiuntura, se non
è certo, è almen credibile. Troviamo
parimente presso papa Innocenzo menzione
della presa di Ferrara, fatta dal
marchese d'Este, in una lettera scritta
in quest'anno <i>VII idus junii</i> <span class="fnote">[Innocent. III, lib. 14, Epist. 76.]</span>. In Cremona
la parte del popolo di città nuova,
non potendo reggere alla forza di quei
della città vecchia, restò abbattuta e
spogliata de' suoi averi. Tanto ancora si
industriò in questi tempi Eccelino da
Onara, signor di Bassano, che ottenne
dall'imperadore il governo della città di
Vicenza <span class="fnote">[Maurisius, Histor., tom. 7 Rer. Ital.]</span>: il che fu il primo gradino,
che portò dipoi il crudele Eccelino da
Romano suo figliuolo alla potenza che
vedremo.
</p>

<hr />
</div>

<div class="chapter">
<h2 class="hidden" id="MCCXII">MCCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Innocenzo III</span> papa 15</td>
  </tr>
  <tr>
    <td><span class="smcap">Ottone IV</span> imperadore 4.</td>
  </tr>
</table>

<p>
V'ha degli scrittori <span class="fnote">[Godefridus Monachus, in Chron. Sicardus,
in Chron. et alii.]</span> che narrano
partito l'imperadore Ottone d'Italia nell'anno
precedente, per accudire agl'interessi
della Germania, che cominciavano
a prendere un cattivo sistema. La verità
si è, ch'egli era tuttavia in Milano nel
dì 10 di febbraio dell'anno presente, ciò
ricavandosi da due suoi decreti, da me
dati alla luce <span class="fnote">[Antichità Estensi, P. I, cap. 40.]</span>, nei quali prende la protezione
di certe pretensioni civili che
avea <i>Bonifazio marchese</i> d'Este contra
del marchese <i>Azzo VI</i> suo nipote. E Riccardo
da San Germano <span class="fnote">[Richardus de S. Germano, in Chron.]</span> coerentemente
<span class="pagenum" id="Page_1016">[1016]</span>
lasciò scritto che Ottone <i>regnum</i> (di
Puglia) <i>festinus egreditur mense novembri</i>
(del precedente anno), <i>et mense martio</i>
(del presente) <i>in Alemanniam remeavit</i>.
Anche l'Abbate Urspergense <span class="fnote">[Abbas Urspergens., in Chron.]</span> attesta lo
stesso. Nel passare per Brescia, secondo
il Malvezzi <span class="fnote">[Malvecius, Chron. Brixian., tom. 14 Rer.
Italic.]</span>, rimise la pace fra i nobili
e la plebe di quella città. Arrivato in
Germania, circa la festa della Pentecoste
tenne una solenne dieta in Norimberga,
dove espose a que' principi, che v'intervennero,
i motivi della sua rottura col
papa. Fece poi guerra ad <i>Ermanno</i> lantgravio
di Turingia, uno di que' principi
che se gli erano ribellati, mettendo a
ferro e fuoco tutte le di lui contrade. Ma
intanto per le replicate instanze de' principi
tedeschi del partito di <i>Federigo II</i> re
di Sicilia, avvalorate ancora dalle altre di
<i>Filippo re</i> di Francia, papa <i>Innocenzo III</i>
fece premura a Federigo di passare in
Germania, dove la sua presenza recherebbe
più calore ed animo ai suoi partigiani.
Si oppose forte a tal risoluzione
la regina moglie, per timore ch'egli potesse
correre troppi pericoli oltra monti;
ma in cuore del giovinetto re prevalsero
le spinte dell'ambizione e della gloria; e
però, lasciata la moglie, che già dato
avea alla luce un figliuolo appellato <i>Arrigo</i>,
imbarcatosi, venne a Gaeta, e nel dì 17
di marzo di quest'anno, e non già del
precedente, come ha il testo di Riccardo
da San Germano <span class="fnote">[Richardus de S. German., in Chron.]</span>, entrò in Benevento.
Di là poi passò a Roma <span class="fnote">[Johann. de Ceccano, Chron. Fossaenovae.]</span>, dove fu con
ogni dimostrazion d'onore accolto dal
papa e dai Romani. Dopo pochi giorni
per mare si portò a Genova <span class="fnote">[Caffari, Annal. Genuens., lib. 4, tom. 6
Rer. Italic.]</span>, e quivi
ben trattato si fermò quasi tre mesi, concertando
intanto le maniere di passare in
Germania, giacchè l'imperadore Ottone
avea messe guardie dappertutto per impedirgli
il passaggio. Nel dì 15 di luglio
<span class="pagenum" id="Page_1017">[1017]</span>
si mosse da Genova, e andò a Pavia.
Erano per lui i Pavesi e il marchese di
Monferrato; e però scortato dalla loro
armata, arrivò fino al Lambro, dove li
aspettavano con tutte le lor forze i Cremonesi
ed Azzo VI marchese d'Este, i
quali con gran festa il menarono a Cremona.
Nel tornarsene addietro, i Pavesi
all'improvviso furono assaliti dai Milanesi,
e in quel fatto d'armi furono fatti
dall'una e dall'altra parte alquanti
prigioni.
</p>

<p>
Come si ha da Rolandino <span class="fnote">[Roland., Chron., lib. 1, cap. 11.]</span> e da Alberico
monaco <span class="fnote">[Alberic. Monachus, in Chron.]</span>, il più zelante a scortare
verso l'Alemagna il re Federigo fu il suddetto
marchese d'Este, che con grande
accompagnamento d'armati il menò per
disastrose e non praticate strade sicuramente
sino a Coira ne' Grigioni. Lo stesso
Federigo, siccome costa da una sua lettera <span class="fnote">[Rolandinus, Chron., lib. 4, cap. 8.]</span>
scritta ad Eccelino da Romano molti
anni dappoi, riconosceva specialmente da
esso marchese il principio della sua esaltazione.
Arrivò dunque il giovane Federigo
a Costanza tre ore prima di Ottone.
Se tardava un poco più, sarebbe stato
costretto a tornarsene indietro. Andò
poscia a Basilea e per l'altre parti del
Reno, dove trovò tutti i principi che si
erano dichiarati per lui. Si abboccò con
<i>Filippo re</i> di Francia a Valcolore, e stabilì
lega con lui. Scrittori non mancano
che il dicono eletto in quest'anno re dei
Romani e di Germania; anzi gli Annali
di Genova, scritti da autori contemporanei,
e l'Abbate Urspergense ci assicurano
ch'egli fu coronato in Magonza sul principio
di dicembre. Godifredo monaco differisce
questa coronazione fino all'anno
1215, e la dice fatta in Aquisgrana.
Due volte probabilmente dovette egli farsi
coronare. Giacchè i Milanesi stavano
pertinaci in favorir l'imperadore Ottone,
Azzo VI marchese d'Este e d'Ancona
strinse, nel dì 25 d'agosto, una lega colle
città di Cremona, Brescia, Verona, Ferrara
<span class="pagenum" id="Page_1018">[1018]</span>
e Pavia, e col conte Bonifazio da
San Bonifazio. Se ne legge lo strumento
nelle Antichità Estensi <span class="fnote">[Antichità Estensi, P. I, cap. 40.]</span>. In quest'anno
poi esso marchese coll'esercito e carroccio
veronese, e coi rinforzi venuti di
Mantova, Cremona, Reggio, Brescia e
Pavia, mosse guerra a Vicenza. Dopo
aver preso Lunigo, si accostò alla città.
Eccelino co' Vicentini e Trivisani il fece
ritirar in fretta. Ma questo glorioso principe
e il suddetto conte di San Bonifazio
nel novembre seguente terminarono
i lor giorni nel più bell'ascendente della
loro fortuna <span class="fnote">[Gerard. Maurisius, Histor. Monachus Patavinus,
Chron. Rolandinus, lib. 1, cap. 11.]</span>. Lasciò il marchese <i>Azzo
VI</i> dopo di sè due figliuoli, <i>Aldovrandino</i>
ed <i>Azzo VII</i>, principi che ereditarono
non solamente gli Stati, ma anche il
valore del padre. Restò similmente di lui
Beatrice, che per le sue rare virtù meritò
poi il titolo di beata, procreata da una
figliuola di <i>Tommaso conte</i> di Savoia, moglie
d'esso marchese. Videsi in questo
anno una novità in Italia. Circa sette
mila tra uomini, ragazzi, donne e fanciulle,
da pio entusiasmo mossi dalla
Germania, con avere per capo un fanciullo
nomato Niccolò, arrivarono a Genova
sul fine d'agosto <span class="fnote">[Caffari, Annal. Genuens., lib. 4, tom. 6 Rer.
Italic.]</span>, per andare in
Terra santa. Ma quivi trovarono un gran
fosso da passare, e però si sciolse la loro
unione, e chi restò in Genova, e chi andò
in altri paesi. Di trenta mila di questi fanciulli,
venuti fino a Marsiglia col suddetto
spropositato disegno, parlano Alberico
monaco dei tre Fonti <span class="fnote">[Alberic. Monachus, in Chron.]</span>, e Alberto Stadense <span class="fnote">[Alberic. Stadiens., in Chron.]</span>,
con aggiugnere che furono assassinati
dai ribaldi, parte affogati in mare,
parte venduti ai Saraceni. Nell'anno
precedente era nata guerra fra i Bolognesi
e Pistoiesi <span class="fnote">[Matth. de Griffonibus, Histor. Bonon.]</span>; e venuti alle mani, restarono
molti de' Bolognesi prigioni. Per
vendicarsene, essi Bolognesi in quest'anno,
<span class="pagenum" id="Page_1019">[1019]</span>
coll'aiuto ancora de' Reggiani <span class="fnote">[Memorial. Potest. Regiens., tom. 8 Rer.
Italic.]</span>,
Faentini ed Imolesi, menarono un forte
esercito a' danni di Pistoia; e piantato il
campo sul monte della Sambuca, ammazzarono
molti de' nemici, e molti altri
presi li trassero alle carceri di Bologna:
con che ricuperarono i lor prigioni. Carestia
così grave in quest'anno flagellò
la Puglia e Sicilia, paesi per altro soliti
ad essere i granai dell'Italia, che, per
attestato di Sicardo, vescovo allora di
Cremona <span class="fnote">[Sicard., in Chron., tom. 7 Rer. Ital.]</span>, le madri giunsero a mangiare
i loro figliuoli.
</p>

<hr />
</div>

<div class="chapter">
<h2 class="hidden" id="MCCXIII">MCCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Innocenzo III</span> papa 16.</td>
  </tr>
  <tr>
    <td><span class="smcap">Ottone IV</span> imperadore 5.</td>
  </tr>
</table>

<p>
Svantaggiosa era stata nel precedente
anno per li Pavesi la battaglia loro data
dai Milanesi fautori di Ottone, nel ritorno
che faceano a casa, dopo avere accompagnato
il <i>re Federigo</i> sino al Lambro <span class="fnote">[Sicard., in Chron. Alber. Monac., in Chron.]</span>.
Per rifarsi del danno, uscirono questi in
campagna con grande sforzo nell'anno
presente. Mossero ancora i Cremonesi
col loro carroccio, aiutati da trecento
cavalieri bresciani, con animo di unirsi
coi Pavesi. Erano già pervenuti a Castello
Leone, ossia Castiglione, quando all'improvviso
nel dì 2 di giugno, giorno
di Pentecoste, fu loro addosso l'oste dei
Milanesi, forte non solamente per le proprie
milizie, ma anche per li cavalieri ed
arcieri piacentini, e per la cavalleria e
fanteria de' Lodigiani e Comaschi, e per
trecento altri cavalieri bresciani del partito
contrario. Fiero, lungo ed ostinato fu
il combattimento, in cui sulle prime ebbero
la peggio i Cremonesi. Ma, rinforzato
da questi l'assalto, riuscì loro di
mettere in rotta il campo milanese, con
far prigioni alcune migliaia d'essi, e con
prendere il loro carroccio: segno di piena
vittoria e di gran vergogna per chi
<span class="pagenum" id="Page_1020">[1020]</span>
perdeva. La fama de' Cremonesi per questo
illustre fatto si sparse per tutto l'Occidente,
come attesta il Monaco Padovano <span class="fnote">[Monach. Patavinus, in Chron.]</span>.
Dalla pia gente d'allora fu attribuita
questa vittoria a miracolosa assistenza
di Dio, perchè i Milanesi teneano
saldo per lo scomunicato Ottone; ma
si può anche essere pio senza obbligo di
credere si fatti miracoli. Scrive inoltre
Alberico monaco dei tre Fonti che il popolo
di Milano, ripigliate le forze, in questo
medesimo anno uscì contro i Pavesi,
ed assediò un lor castello. Ma sopravvenuta
l'armata de' Pavesi, diedero i Milanesi
alle gambe, con abbruciar le loro
tende. Furono seguiti dai Pavesi, che fecero
quantità di prigioni, e spogliarono
il campo loro. Così due rotte ebbe in un
sol anno il popolo di Milano. Aggiugne
il medesimo Alberico, che essendo stato
ucciso l'abbate del monistero di santo
Agostino di Pavia da' suoi monaci neri,
il legato apostolico diede quel sacro luogo
ai canonici regolari di Mortara, che
tuttavia ne sono in possesso. Dalle cose
fin qui narrate si può comprendere che
Galvano Fiamma <span class="fnote">[Gualv. Flamm., in Manipul. Flor. cap. 246.]</span> cercò di inorpellar
le perdite de' Milanesi con dire ch'essi,
dopo aver presa gran copia di prigioni,
cavalli, carriaggi e tende de' Cremonesi,
volendo mettere in salvo tante spoglie,
raccomandarono il loro carroccio a pochi
Piacentini (il che troppo è inverisimile)
a' quali tolto fu dai Cremonesi. Scrive
inoltre che i Milanesi nel dì 12 di giugno
entrarono armati in Lomellina, distrussero
Mortara, Gambalo e Lomello, e misero
a sacco tutta quella contrada. Presero
anche il castello di Voghera. Tace
poi le busse lor date dal popolo pavese:
sicchè gran sospetto porge l'adulazione.
A questi fatti aggiugne il Sigonio <span class="fnote">[Sigonius, de Regno Ital., lib. 16.]</span> delle
altre particolarità, senza ch'io sappia
onde le abbia ricavate. Ben so io ch'egli
si servì del Fiamma in questo racconto.
<span class="pagenum" id="Page_1021">[1021]</span>
Il Continuatore di Caffaro scrive <span class="fnote">[Caffari, Annal. Genuens., lib. 4, tom 6 Rer.
Ital.]</span> che
quattro mila Milanesi tra fanti e cavalieri
rimasero prigionieri in mano de' Cremonesi,
e che i popoli d'Alessandria, Tortona,
Vercelli, Acqui ed Alba, co' marchesi
<i>Guglielmo</i> e <i>Corrado</i> Malaspina, e
settecento cavalieri milanesi, entrarono
nel Pavese ostilmente, e presero Sala.
Usciti anche i Pavesi in campo, diedero
una rotta a questi collegati, con farne due
mila prigioni. A questi autori pare che
si possa credere senza timor di fallare.
</p>

<p>
Succeduto al marchese <i>Azzo VI</i> suo
padre <i>Aldrovandino</i> marchese d'Este e di
Ancona, continuò a tenere col <i>conte Riccardo</i>
da San Bonifazio il dominio di Verona,
dove fu creato podestà nell'anno
presente <span class="fnote">[Paris. de Cereta, Chron. Veron., tom. 8
Rer. Ital.]</span>. Ma egli ebbe di gravissimi
contrasti con <i>Salinguerra</i> in Ferrara. In
aiuto di lui furono i Modenesi <span class="fnote">[Annales Veteres Mutinens., tom. 6 Rer.
Italic.]</span>. Tornando
questi a casa col loro podestà,
cioè con Baldovino Visdomino da Parma,
caddero in un agguato posto dal nipote
d'esso Salinguerra, in cui restò morto
esso podestà, e fatti prigionieri circa quaranta
de' lor soldati. Fabbricarono in
quest'anno essi Modenesi il castello del
Finale <span class="fnote">[Antichità Estense, P. I, cap. 41.]</span>, per avere un antemurale contra
de' Ferraresi. Secondo la Cronica
Estense <span class="fnote">[Chron. Estense, tom. 15 Rer. Ital.]</span>, seguì pace fra il suddetto marchese
Aldrovandino e Salinguerra, ed io
ne ho rapportato altrove lo strumento.
Ma più gravi disturbi ebbe esso marchese
dai popolo di Padova, che, al pari degli
altri, si studiava di dilatare i suoi confini
alle spese de' vicini. Era da loro indipendente
la nobil terra d'Este. Perchè
egli non avea fatta giustizia ad alcuni
Padovani, l'assediarono essi in questo
anno, ed intervenne a quell'assedio Eccelino
<span class="pagenum" id="Page_1022">[1022]</span>
da Onara col giovinetto suo figliuolo
Eccelino da Romano <span class="fnote">[Roland., lib. 1, cap. 12. Monachus Patavin.,
in Chron. Antichità Estensi, P. I, cap. 41.]</span>. Fu obbligato
il marchese a venire ad un accordo, e a
prendere la cittadinanza di Padova: la
qual violenza fu appresso riprovata da
papa <i>Innocenzo III</i>, e col tempo ancora
da <i>Federigo II</i> Augusto. Sei anni e due
mesi era stata fuori di Verona la fazion
ghibellina de' Montecchi, la quale, rifugiata
nella terra di Cereta, quivi creava il
suo podestà. Interpostosi in quest'anno
Marino Zeno podestà di Padova unitamente
col comune stesso di Padova <span class="fnote">[Chron. Estense, tom 15 Rer. Ital. Gerardus
Maurisius, Hist., tom. 8 Rer. Italic.]</span>,
tanto fece, che quel dì Verona lasciò tornarli
pacificamente in città. Non così avvenne
alla città di Brescia. Poco durò la
concordia fra i nobili e il popolo. Nella
festa de' santi Faustino e Giovita presero
l'armi i popolari, e cacciarono fuor della
città tutta la fazion de' nobili; nè ciò loro
bastando, infierirono contra le lor torri
e case, con atterrarle: crudeltà meritamente
detestata dal Malvezzi cronista bresciano <span class="fnote">[Malvecius, in Chron. Brixian., tom. 14
Rer. Italic.]</span>.
L'aver essi similmente data
la fuga a Tommaso da Torino, lasciato
ivi per governatore dall'imperador Ottone,
fa intendere che que' popolari aveano
abbracciato il partito del re Federigo. Ma
probabilmente questo fatto appartiene all'anno
precedente, giacchè lo stesso storico
scrive che per cura di <i>Alberto</i> da
Reggio vescovo della lor città, e prelato
di rara virtù, fu nell'ottobre dell'anno
presente conchiusa pace fra que' discordi
cittadini. Tale fu la fede di cadauno in
quel buon vescovo, che a lui diedero anche
il politico governo della città. Fecero
lega in quest'anno i Bolognesi coi Reggiani
obbligandosi di far guerra ai Modenesi
ad ogni lor cenno <span class="fnote">[Memoriale Potest. Regiens., tom. 8 Rer.
Italic.]</span>.
</p>

<p>
<span class="pagenum" id="Page_1023">[1023]</span>
</p>

<hr />
</div>

<div class="chapter">
<h2 class="hidden" id="MCCXIV">MCCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Innocenzo III</span> papa 17.</td>
  </tr>
  <tr>
    <td><span class="smcap">Ottone IV</span> imperadore 6.</td>
  </tr>
</table>

<p>
Succedette in quest'anno una famosa
battaglia campale fra l'imperadore <i>Ottone</i>
e <i>Filippo re</i> di Francia <span class="fnote">[Godefridus Monachus. Alberic. Monachus.
Abbas Urspergens.]</span>. Si trovarono
a fronte i due potentissimi eserciti nel dì
27 di luglio a Ponte Bovino, e vennero
alle mani. Dalla parte di Ottone militavano
le forze del re d'Inghilterra, i duchi
del Brabante e di Limburgo, e i conti
di Fiandra e di Bologna. Il fiore dei
Franzesi col duca di Borgogna era nella
altra parte. Lungo tempo durò l'ostinato
combattimento, e infine i Franzesi riportarono
una piena vittoria, con far moltissimi
prigioni di conto, e grosso bottino.
Questa disgrazia diede il crollo agl'interessi
dell'imperadore Ottone, che da lì
innanzi stentò a sostenersi in piedi. Se
vogliamo prestar fede a Galvano Fiamma <span class="fnote">[Gualvan. Flam., in Manip. Flor., cap. 147.]</span>,
in quest'anno i Milanesi vogliosi
di vendicarsi de' Cremonesi, per la rotta
ricevuta nel precedente anno, con potente
sforzo andarono sino a Zenevolta. S'incontrarono
coi Cremonesi, e menarono
così ben le mani, che li sconfissero e
presero il loro carroccio. In pruova di
ciò il Fiamma cita la Cronica di Sicardo.
Ma giusto fondamento c'è di sospettare
immaginaria e finta questa rotta de' Cremonesi.
Ne' due testi, dei quali mi sono
servito per pubblicar la Cronica di Sicardo,
nulla di ciò si legge. Nulla nelle
Croniche di Cremona, Piacenza, Parma
ed altre, che, dopo aver parlato sì chiaramente
della vittoria riportata dai Cremonesi
all'anno precedente, se questa
gran percossa data loro dai Milanesi sussistesse,
ne avrebbero anche esse fatta
menzione. Aggiugne esso Fiamma che,
entrati i Milanesi nella Lomellina de' Pavesi,
vi espugnarono varie castella. Questo
potrebbe stare. Abbiamo bensì dalla
<span class="pagenum" id="Page_1024">[1024]</span>
Cronica di Cremona che nell'anno presente
i Cremonesi fecero oste sopra i
Piacentini, con bruciar molto paese, e
prender alcune lor terre. Irritati anche
i Modenesi <span class="fnote">[Chron. Parmanense, tom. 7 Rer. Ital. Annales
Veteres Mutinens., tom. 11 Rer. Ital.]</span> per l'affronto e danno loro
inferito nell'anno precedente da un nipote
di Salinguerra, messo insieme un
grosso esercito, con cui s'accoppiarono
ancora i Parmigiani, Mantovani e Ferraresi
del partito di <i>Aldrovandino marchese</i>
d'Este, andarono a mettere l'assedio
a Ponte Dosolo, ed, impadronitisi di
esso nella festa di san Martino, diedero
alle fiamme e smantellarono quel castello,
con portarne a Modena in segno
di vittoria la campana, che fu posta nella
torre maggiore, e adoperata dipoi a sonar
nona. Somma tranquillità godeva in questi
tempi la città di Padova. Accadde che si
tenne gran corte, e si preparò un giuoco
o spettacolo pubblico nella città di Trivigi,
descritto da Rolandino <span class="fnote">[Roland., Chron., lib. 1, cap. 13.]</span>. V'intervenne
da Venezia e da Padova molta nobiltà
dell'uno e dell'altro sesso. Nel combattimento
che si fece per prendere un finto
castello, si appiccò lite fra i Veneziani
e Padovani, gareggiando tutti per aver
la preminenza del conquisto. Fu nella
mischia stracciato un pezzo della bandiera
di san Marco portata dai Veneziani,
e ne sorse tal rumore, che i presidenti al
giuoco lo fecero dismettere. S'ingrossò
forte per questo accidente l'odio dei Veneziani
contra de' Padovani, in guisa che
serrarono tutti i passi delle mercatanzie,
e andò poi più innanzi la briga. Le replicate
istanze di papa Innocenzo mossero
nell'anno presente Aldrovandino marchese
d'Este a passare nella marca d'Ancona.
N'era egli al pari di suo padre stato
investito dalla Sede apostolica. Ma sopraggiunta
l'immatura morte del padre, e
per varii suoi scabrosi affari trovandosi
egli impegnato in Lombardia, i conti di
Celano, fautori di Ottone Augusto, s'erano
impadroniti di quella contrada. Potè
<span class="pagenum" id="Page_1025">[1025]</span>
egli solamente ora accudire a quel dominio.
Impegnò tutti i suoi allodiali, e lo
stesso fratello suo <i>Azzo VII</i> ai prestatori
fiorentini per mettere insieme delle grosse
somme di danaro da far gente <span class="fnote">[Roland., Chron., lib. 1, cap. 15. Monachus
Patavinus, in Chron. Antichità Estensi, P. I,
cap. 41.]</span>.
Allorchè ebbe in pronto un buon esercito,
marciò verso quella marca, dove
gli convenne un gran coraggio per le
molte opposizioni a lui fatte, parte dai
popoli della terra, e parte dai conti suddetti.
Tuttavia diede loro varie rotte; ed
avea messo in buono stato quella signoria,
quando la morte venne a rompere
tutte le di lui misure, come dirò all'anno
seguente.
</p>

<hr />
</div>

<div class="chapter">
<h2 class="hidden" id="MCCXV">MCCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Innocenzo</span> III papa 18.</td>
  </tr>
  <tr>
    <td><span class="smcap">Ottone</span> IV imperadore 7.</td>
  </tr>
</table>

<p>
L'anno fu questo in cui lo zelantissimo
papa <i>Innocenzo III</i> celebrò uno
de' più insigni concilii generali che abbia
tenuto la Chiesa di Dio, cioè il lateranense
quarto <span class="fnote">[Abbas Ursperg., in Chron., Johann. de Ceccano,
Chron. Fossaenovae. Richard. de S. Germano,
et alii.]</span>. Nel dì 11 di novembre
gli fu dato principio nella basilica lateranense,
e v'intervennero più di quattrocento
tra patriarchi, arcivescovi e vescovi,
e più di ottocento abbati e priori.
Furono quivi pubblicati <span class="fnote">[Labbe, Concilior., tom. 11, P. I.]</span> non pochi
decreti spettanti al soccorso di Terra
santa, agli eretici di questi tempi, che
faceano gran guasto e resistenza nel contado
di Tolosa e nelle vicine città; e fu
anche trattato della disciplina ecclesiastica,
che s'era molto infievolita in sì
torbidi tempi. Avendo preso in quel concilio
i Milanesi a difendere la parte dell'imperadore
<i>Ottone</i>, il marchese di
Monferrato, siccome parente di <i>Federigo</i>,
aringò forte in favore di lui, ed ebbe
maggior fortuna. Fra gli altri delitti di
Ottone si contò ancora, ch'egli avea
<span class="pagenum" id="Page_1026">[1026]</span>
chiamato Federigo il re dei preti. Ora è
fuor di dubbio che esso Federigo, per
attestato di Gotifredo monaco <span class="fnote">[Godefridus Monachus, in Chron.]</span>, fu in
quest'anno solennemente coronato re
di Germania da <i>Siffredo arcivescovo</i> di
Magonza, e legato apostolico in Aquisgrana.
Sappiamo altresì che, ad istanza
del papa, egli prese la croce, e si obbligò
a militare in Terra santa. E perciocchè
egli in quest'anno fece proclamar re di
Sicilia Arrigo suo figliuolo, non piacendo
al pontefice che una sola persona
nello stesso tempo fosse imperadore e
re di Sicilia, fu astretto a rifare una solenne
obbligazione al papa, che qualora
egli ottenesse la corona dell'imperio,
immediatamente deporrebbe il governo
al re figliuolo, il quale lo riconoscerebbe
dalla santa Sede. Poteva allora chiedere
papa Innocenzo III quanto voleva, che
tutto largamente si prometteva, per timore
che si facesse giocar l'opposizione
dell'emulo. Vedremo a suo tempo qual
memoria e cura di queste promesse e
giuramenti mostrasse lo stesso Federigo.
Non è forse ben chiaro se il papa, che
avea barcheggiato finora per osservare
dove andassero a terminare gl'impensati
accidenti della guerra, veramente in questo
anno confermasse l'elezion di Federigo:
perciocchè, finchè visse Ottone
mai non si volle in Roma far l'ultimo
passo di concedere a Federigo la corona
imperiale. Ma non mancano autori, e fra
gli altri Riccardo da San Germano <span class="fnote">[Richardus de S. Germano, in Chron.]</span>,
che scrivono essersi Innocenzo apertamente
dichiarato per l'elezion di Federigo
in re de' Romani.
</p>

<p>
Avea <i>Aldrovandino marchese</i> d'Este
colla prudenza, col valore e colla liberalità
ridotta quasi tutta in suo potere la
marca d'Ancona <span class="fnote">[Roland., lib. 4, cap. 15. Monachus Patavinus,
in Chron.]</span>. Ma nel più bel fiore
dell'età sua la morte il rapì, con essersi
creduto che i conti di Celano trovassero
la maniera di farlo attossicare.
<span class="pagenum" id="Page_1027">[1027]</span>
Fu questo un colpo di sommo svantaggio
alla casa d'Este, perchè di maschi non
restò in essa se non <i>Azzo VII</i> marchese
d'Este, che cominciò ad appellarsi anche
marchese d'Ancona; ma in tenera età,
nè capace per anche di gareggiar co' suoi
maggiori nelle imprese che esigono gran
cuore e senno. Conservò egli bensì gli
Stati suoi aviti di Este, Rovigo e dell'altre
terre poste in un felicissimo paese;
ma da lì a qualche anno venne meno la
sua autorità in Ferrara, perchè troppo
vi crebbe quella del ghibellino Salinguerra,
siccome dirò a suo tempo. Seppe
questo volpone nell'anno presente con
sì buone parole e promesse entrare in
grazia di papa Innocenzo (probabilmente
dopo la morte del marchese Aldrovandino),
che ottenne da lui l'investitura
delle terre che già furono della contessa
Matilda, ne' vescovati di Modena, Reggio,
Parma, Bologna ed Imola, con obbligarsi
a servire in campagna coll'armi al
pontefice. L'atto e giuramento suo, prestato
nel dì 7 di settembre, si legge negli
Annali ecclesiastici del Rinaldi <span class="fnote">[Raynaldus, in Annal. Eccles. ad hunc ann.,
num. 39.]</span>. Andando
innanzi, vedremo la fedeltà di
costui ai sommi pontefici. Fu cagione la
discordia insorta fra i Padovani e Veneziani,
che i primi in quest'anno <span class="fnote">[Roland., lib. 1, cap. 14.]</span>
passassero con grandi forze e preparativi
verso Chioggia, ed imprendessero l'assedio
della torre di Baiba in tempo di
autunno. Sopravvennero tali pioggie,
che furono obbligati a ritirarsi. Diedero
loro alla coda i Chioggiotti e Veneziani,
e presero molti uomini, e non poco del
loro equipaggio. Assediarono anche i
Reggiani coi Cremonesi nell'anno presente
il castello di Gonzaga, che era dei
Mantovani <span class="fnote">[Paris. de Cereta, tom. 8 Rer. Ital.]</span>. Ricorsero questi all'aiuto
de' Veronesi, che non mancarono di uscire
in campo con loro. La venuta di questa
armata fece risolvere gli assedianti
ad una pronta ritirata. Secondochè abbiamo
<span class="pagenum" id="Page_1028">[1028]</span>
da Ricordano Malaspina <span class="fnote">[Ricordano Malaspina, Istor., cap. 104.]</span>, per
morte data in Firenze a Buondelmonte
de' Buondelmonti, entrò in quella città
la divisione, e chi tenne alla parte dei
Guelfi, e chi a quella de' Ghibellini. Ricordano
fa un catalogo delle nobili famiglie
che abbracciarono chi questa e
chi quella fazione. Scrive Galvano Fiamma <span class="fnote">[Gualv. Flamma, in Manipul. Flor., cap. 104.]</span>
essere entrati ancora in questo
anno i Milanesi ostilmente nella Lomellina
de' Pavesi, con prendere per forza
Garlasco, e menar via gran quantità di
bestie e mobili. Aggiugne, che, avendo
essi fatta lega con <i>Tommaso conte</i> di
Savoia, il quale personalmente venne con
mille cavalli in loro aiuto, si portarono
all'assedio di Casale di Sant'Evasio, terra
nobile, che, venuta in loro potere nel
dì 20 d'agosto, per aderire alle preghiere
del popolo di Vercelli, fu da essi disfatta
da' fondamenti. Andarono poscia
anch'essi in favor d'esso conte nel Piemonte,
ed obbligarono il marchese di
Pimasio (se pure non è scorretto questo
nome) a cercar accordo col conte di
Savoia. Scrive il Sigonio <span class="fnote">[Sigonius, de Regno Ital., lib. 16.]</span> che questo
marchese fu quello di Monferrato. Mancò
di vita nel giugno dell'anno presente,
e non già nel precedente, come lasciò
scritto Galvano Fiamma, <i>Sicardo</i>, uno
de' più riguardevoli vescovi di Cremona,
di cui è restata una Cronica <span class="fnote">[Sicard., in Chron., tom. 7 Rer. Ital.]</span> da me
data alla luce.
</p>

<hr />
</div>

<div class="chapter">
<h2 class="hidden" id="MCCXVI">MCCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Onorio</span> III papa 1.</td>
  </tr>
  <tr>
    <td><span class="smcap">Ottone</span> IV imperadore 8.</td>
  </tr>
</table>

<p>
Le premure d'<i>Innocenzo III</i> papa
pel soccorso di Terra santa erano incessanti.
Conoscendo egli quanto potesse
influire al bene di quegli affari la potenza
de' Genovesi e Pisani, provveduti di tanti
legni e gente brava specialmente in mare <span class="fnote">[Martin. Polonus, Chron. Pontific.]</span>,
si doleva forte della discordia e
<span class="pagenum" id="Page_1029">[1029]</span>
guerra che da tanti anni bolliva fra queste
due nazioni. Determinò dunque di
portarsi in persona in sito, dove potesse
trattar di pace fra loro. Ma pervenuto
a Perugia, quivi cadde malato, e l'infermità
fu sì grave, che il rapì da questa
vita nel dì 6 di luglio dell'anno presente.
Mancò in lui uno de' più abili e gloriosi
pontefici che sieno seduti nella cattedra
di san Pietro: gran giurisconsulto, gran
politico, che all'esperienza grande da lui
mostrata nel governo spirituale aggiunse
l'ingrandimento temporale della Chiesa
romana, con procurar nello stesso tempo
quello de' suoi parenti. Ma a questo insigne
pontefice non mancarono censure,
facili ad uscir della penna di chi si consiglia
colla propria passione ed interesse.
Ai grandi avvenimenti che furono sotto
il suo pontificato, tra' quali specialmente
è da riporre l'essere caduta in mano
de' Latini la città di Costantinopoli con
buona parte del greco impero, si dee
aggiugnere la nascita di due insigni ordini
religiosi, che illustrarono poi e tuttavia
illustrano la Chiesa di Dio, cioè de' Predicatori,
istituito da San Domenico, e dei
Minori, fondato da san Francesco d'Assisi.
Ci son di quelli che li credono confermati
dal medesimo papa Innocenzo III;
il che non mi sembra ben fondato. Nell'universale
concilio lateranense IV, tenuto
nel precedente anno, fu stabilito così al
capo tredicesimo <span class="fnote">[Labbe, Concilior., tom. 11.]</span>: <i>Nenimia religionum
diversitas gravem in Ecclesia Dei confusionem
inducat, firmiter prohibemus, ne
quis de cetero novam religionem inveniat.
Sed quicumque voluerit ad religionem
converti, unam de approbatis assumat</i>.
Però è ben vero che sotto Innocenzo
ebbe principio l'uno e l'altro di questi due
ordini sì benemeriti della Chiesa <span class="fnote">[Antiquit. Ital., Dissert. LXV.]</span>, ma
quello de' Predicatori non ebbe bisogno di
conferma, perchè San Domenico scelse la
regola de' canonici regolari, e per molto
tempo que' religiosi ritennero il nome di
canonici, assumendo col tempo quello di
<span class="pagenum" id="Page_1030">[1030]</span>
Predicatori. L'altro de' Minori, in considerazione
della mirabil vita del suo istitutore,
e delle sante sue regole, fu veramente
approvato da papa <i>Onorio III</i>, del quale
ora son per parlare. In luogo dunque
del defunto <i>Innocenzo III</i> fu nel seguente
giorno eletto sommo pontefice Cencio
cardinale de' santi Giovanni e Paolo, di
nazione Romano, che, secondo le mie
conghietture, quel medesimo fu che ci
ha lasciato il libro de' censi della Chiesa
romana, da me dato alla luce <span class="fnote">[Antiquit. Ital., Dissert. LXIX.]</span>. Assunse
il nome di <i>Onorio III</i>, pontefice anche
egli di gran vaglia <span class="fnote">[Raynaldus, in Annal. Eccl.]</span>, il quale fu poi
consecrato nel dì 11 d'agosto. E perciocchè
tuttavia durava la guerra de' Milanesi
e Piacentini contra de' Pavesi, senza
voler ascoltare consigli di pace, esso
pontefice, in vigore di un decreto del
suddetto concilio lateranense, scomunicò
di nuovo i rettori di Milano e Piacenza,
e pubblicò l'interdetto in quelle città.
Diede ancora in governo al comune
di Modena alcune delle terre, delle quali
Salinguerra era stato investito dal suo
predecessore.
</p>

<p>
Determinò in quest'anno il <i>re Federigo
II</i> di chiamare in Germania l'unico
suo figliuolo <i>Arrigo</i>, già dichiarato re di
Sicilia, benchè fosse in tenera età, per ottenergli
l'amore de' principi tedeschi, e
forse anche per sospetto di qualche rivoluzione
in Sicilia, durante la sua lontananza.
Venne da Palermo questo fanciullo
re, accompagnato dall'arcivescovo di
Palermo, sino a Gaeta per mare. Ch'egli
passasse per la Toscana e per Lucca, si
può arguire dagli Atti del comune di Modena
da me pubblicati <span class="fnote">[Antiquit. Ital., Dissert. LXVII.]</span>. Imperciocchè
Frogieri podestà di Modena cogli ambasciatori
d'essa città, cioè con Gherardo
Rangone, Aldeprando Pico ed altri, andò
a riceverlo con un corpo d'armati sino
allo spedale di San Pellegrino, che era
l'ultimo luogo della giurisdizione di Modena,
e condottolo per le montagne sino
<span class="pagenum" id="Page_1031">[1031]</span>
al ponte di Guiligua, il consegnò ivi agli
ambasciatori di Reggio e di Parma. Anche
la <i>regina Costanza</i> sua madre per altra
via s'incamminò verso la Germania.
Le Croniche di Bologna <span class="fnote">[Chron. Bononiens., tom. 18 Rer. Italic.]</span> e di Reggio <span class="fnote">[Memor. Potestat. Regiens., tom. 8 Rer. Ital.]</span>
attestano ch'ella passò per quelle
città nell'anno presente. Riccardo da San
Germano <span class="fnote">[Richardus de S. Germano, in Chron.]</span> differisce l'andata sua sino
all'anno 1218. Abbiamo poi da esso Riccardo
che in quest'anno <i>Diopoldo duca</i>
di Spoleti, volendo passare travestito a
cavallo di un asino in Puglia, tradito e
scoperto, fu preso in vicinanza del Tevere,
e consegnato al senatore di Roma,
che il mise in prigione. L'onnipotente
forza della pecunia servì poscia a liberarlo.
Per quanto s'ha da Galvano Fiamma <span class="fnote">[Gualvan. Flamma, in Manip. Flor., cap. 248.]</span>,
in quest'anno i Milanesi irritati
per le censure pontificie, pretendendo che
fossero nulle od ingiuste, maggiormente
esercitarono la rabbia loro contra de' Pavesi.
Presero e distrussero varie loro castella;
misero l'assedio ad Arena (non
già ad Arona, come sta scritto nel testo
del Sigonio <span class="fnote">[Sigon., de Regn. Ital., lib. 16.]</span>), ma non poterono averla.
Tornarono anche a spogliar la Lomellina.
Tace poi questo autore ciò che
si legge nella Cronichetta di Cremona <span class="fnote">[Chron. Cremonense, tom. 7 Rer. Ital.]</span>:
cioè che il popolo cremonese, collegato
de' Pavesi, neppur egli stette colle mani
alla cintola in questi tempi. Col guasto e
col fuoco distrusse le terre de' Milanesi e
Cremaschi ne' contorni dell'Adda. Lo
stesso danno recò a un tratto del Piacentino.
Prese e smantellò Ponte Vico: se
pure non è scorretto questo nome. Azzuffatosi
poi l'esercito loro con quel dei
Piacentini presso a Montile fra Ponte Vico
e Piacenza, lo sconfisse, e molti prigioni
condusse a Cremona. Gelò sì forte
in quest'anno il Po, che le carra e le bestie
vi passavano sopra, e seccarono perciò
le viti. La Cronica di Piacenza <span class="fnote">[Chron. Placent., tom. 16 Rer. Ital.]</span>
<span class="pagenum" id="Page_1032">[1032]</span>
conferma il danno recato da' Piacentini
e Milanesi collegati al distretto di Pavia,
coll'incendio di molte castella, e soggiugne
in fine: <i>Eodem anno fuit praelium de
Pontenurio</i>. Questa battaglia di Pontenura
è spiegata dalla Cronica di Parma <span class="fnote">[Chron. Parmens., tom. 9 Rer. Ital.]</span>.
Ivi dunque si legge che l'oste parmigiano
andò sino a Ponte Nura sul Piacentino,
e vi si fece una baruffa colla peggio
d'essi Piacentini. Poscia nel dì 30 di settembre
ebbero battaglia i Parmigiani con
parte de' Piacentini, Lodigiani, Cremaschi
e Milanesi vicino al medesimo ponte verso
Fontana, e fecero molti prigioni: al
qual combattimento intervennero pochi
Cremonesi. Nelle Croniche di Bologna <span class="fnote">[Chron. Bononiense, tom. 18 Rer. Ital.]</span>,
di Reggio <span class="fnote">[Memoriale Potest. Regiens., tom. 3 Rer.
Italic.]</span> e Cesena <span class="fnote">[Annal. Caesen., tom. 14 Rer. Ital.]</span> è scritto che
in quest'anno nel dì 14 di giugno ebbero
i Cesenati dai Riminesi una mala percossa,
con lasciare in man loro mille e settecento
prigionieri. Implorato l'aiuto dei
Bolognesi, due mesi dappoi questi con
grande sforzo di gente, rinforzati anche
dalla cavalleria e dagli arcieri di Reggio,
assediarono il castello di Sant'Arcangelo
per sei settimane. La Cronica Bolognese
racconta che lo presero per forza, con
dare il guasto a tutto il paese intorno. Di
questo acquisto non parla la Cronica di
Reggio, più antica dell'altra, e neppur
gli Annali di Cesena. Quel che è certo,
costrinsero i Riminesi a rendere tutti i
prigioni. Non par già certo che i Cesenati
allora promettessero ubbidienza al comune
di Bologna.
</p>

<hr />
</div>

<div class="chapter">
<h2 class="hidden" id="MCCXVII">MCCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Onorio</span> III papa 2.</td>
  </tr>
  <tr>
    <td><span class="smcap">Ottone</span> IV imperadore 9.</td>
  </tr>
</table>

<p>
Venne in quest'anno a Roma <i>Pietro
conte</i> d'Auxerre, pretendente della corona
imperiale di Costantinopoli <span class="fnote">[Johann. de Ceccano, Chron. Fossaenovae.
Richard. de S. Germano, in Chron. Raynaldus, Annal.
Eccl.]</span>. Ogni
<span class="pagenum" id="Page_1033">[1033]</span>
di più andavano prevalendo agli odiati
Latini i Greci, che aveano per loro capo
Teodoro Comneno. Nel dì 9 d'aprile fu
egli con gran gloria e solennità coronato
imperadore d'Oriente da papa <i>Onorio III</i>
nella chiesa di san Lorenzo. Confermò
questo efimero Augusto a <i>Guglielmo marchese</i>
di Monferrato, e a <i>Demetrio</i> di lui
fratello il regno di Salonichi, tuttavia
posseduto da questi principi. Io punto
non mi affaticherò a seguitare gl'infelici
suoi passi in Oriente. Passò pel Mediterraneo
in quest'anno una possente
crociata di cristiani incamminata verso
l'Egitto; e <i>Andrea re</i> d'Ungheria con altri
principi e con un copiosissimo esercito
marciò anch'esso a quella volta.
Non ommise diligenza veruna in tempi di
tanto bisogno papa <i>Onorio</i> per rimettere
la pace fra i popoli dell'Italia. A questo
fine, per attestato del Continuatore di
Caffaro <span class="fnote">[Caffari, Annal. Genuens., lib. 4, tom. 6 Rer.
Ital.]</span>, inviò a Genova <i>Ugolino</i> cardinale
e vescovo d'Ostia, che fu poi papa
Gregorio IX, personaggio di raffinata prudenza,
per condurre quel popolo a far
pace coi Pisani. S'obbligarono i Genovesi
di stare a quello che avesse decretato
il pontefice. Altrettanto fecero i Pisani:
il che aprì la strada, dopo tanti
anni di guerra, alla concordia fra quelle
due emule città. Abbiamo ancora dal
medesimo scrittore contemporaneo che
in quest'anno, <i>ob multas discordias, quae
vertebantur inter civitates Lombardiae,
quum multae religiosae personae se intromitterent
de pace et concordia componenda,
tandem auxilio Dei inter Papiam, Mediolanum,
Placentiam, Terdonam et Alexandriam
pax firma fuit, et firmata mense
junii</i>. Restò bensì viva la guerra fra essi
Milanesi e Cremonesi. Leggesi nella Cronica
di Cremona <span class="fnote">[Chron. Cremonense, tom. 7 Rer. Ital.]</span> che nell'anno presente
i Cremonesi, assistiti di forze dai
Parmigiani, Reggiani e Modenesi, andarono
a fronte dell'esercito milanese, il quale
col rinforzo dei Piacentini, Comaschi, Novaresi,
<span class="pagenum" id="Page_1034">[1034]</span>
Vercellini ed Alessandrini, era
giunto fin presso a Zenevolta. La loro comparsa
produsse il mirabil effetto d'indurre
i Milanesi a ritirarsi in fretta. Ascoltisi ora
Galvano dalla Fiamma là dove scrive <span class="fnote">[Gualv. Flamma, in Manipul. Flor., cap. 250.]</span>
che in quest'anno i Milanesi col carroccio
andarono sul Cremonese, s'impadronirono
di Ruminengo e di Zenevolta, presero
il carroccio de' Cremonesi, fecero
anche prigione il vescovo di Cremona
con innumerabili Cremonesi. Mandò il
podestà di Cremona a minacciarli, ma
non osò uscire della città. Dopo altri
fatti l'armata milanese passò ai danni
de' Parmigiani. E finalmente i Pavesi per
la terza volta giurarono di ubbidire ai
Milanesi. Noi non siam tenuti a credere
tutto a Galvano Fiamma, adulatore non
rade volte della patria sua. Merita ben
più fede il Cronista Piacentino <span class="fnote">[Chron. Placent., tom. 16 Rer. Italic.]</span>, il quale,
dopo aver detto che i Piacentini coi lor
collegati furono a dare il guasto al territorio
di Cremona, aggiugne che i Pavesi
dall'una parte, e i Milanesi e Piacentini
dall'altra fecero compromesso delle
lor differenze nel podestà di Piacenza, il
quale sentenziò che i Milanesi rilasciassero
Vigevano ai Pavesi per dieci anni, e
che ai Piacentini restassero alcune ville.
Negli Annali vecchi di Modena <span class="fnote">[Annales Veteres Mutinens., tom. 11 Rer.
Italic.]</span> è bensì
scritto che nell'anno presente riuscì ai
Bolognesi di prendere al comune di Modena
le castella di Bazzano, San Cesario
e Nonantola, e di sottomettere tutta la
Romagnuola; ma fuor di sito è una tal
memoria, essendo succeduti tal fatti molto
più tardi.
</p>

<p>
Diedero in quest'anno principio i
crociati alle lor imprese in Egitto. Gran
copia di Veneziani, Genovesi e Pisani, e
d'altre città d'Italia intervenne a quella
gloriosa impresa. Dalle memorie che rapporta
il Rinaldi <span class="fnote">[Raynaldus, Annal. Eccles. ad hunc ann.]</span> si scorge che <i>Guglielmo
marches</i>e di Massa (e perciò di casa
<span class="pagenum" id="Page_1035">[1035]</span>
Malaspina) era stato padrone del giudicato
di Cagliari in Sardegna. Morto lui,
una sua figliuola ereditò quegli Stati, e
ne prese il possesso di consenso de' popoli
<i>suscepto baculo regali, quod est signum
confirmationis in regnum</i>. Da lì a
non molto, per mettere fine alle guerre che
erano state in addietro fra quel giudicato
e l'altro di Arborea, ella sposò il giudice
d'essa Arborea, oggidì Oristagni. I Pisani,
che pretendevano il dominio della Sardegna,
giunti colà un giorno con una
squadra di navi, obbligarono la marchesana
di Massa e il marito a giurar loro
fedeltà, e a prendere da essi l'investitura
col gonfalone. Col tempo i Pisani cominciarono
ad usurpar quelle giurisdizioni,
e a farla quivi da padroni assoluti:
per lo che la marchesana fece ricorso a
papa Onorio, implorando il suo aiuto.
Per attestato del Dandolo <span class="fnote">[Dandul., in Chron., tom. 12 Rer. Ital.]</span>, in questo
anno il patriarca d'Aquileia, per delegazione
del papa, rimise pace fra i Veneziani
e Padovani, che erano in rotta per
l'accidente occorso nel giuoco di Trivigi.
Ma Rolandino <span class="fnote">[Roland., Chron., lib. 2, cap. 1.]</span> non s'accorda con
questa notizia, scrivendo egli che anche
nell'anno 1220 durava la nemicizia fra
quelle due repubbliche. Siccome costa
dalle bolle da me date alla luce <span class="fnote">[Antichità Estensi, P. I, cap. 42.]</span>, in
quest'anno papa <i>Onorio III</i> diede l'investitura
della marca di Guarnieri, cioè di
Ancona, ad <i>Azzo VII</i> marchese d'Este,
benchè giovinetto, coll'annoverare cadauna
città di quella marca.
</p>

<hr />
</div>

<div class="chapter">
<h2 class="hidden" id="MCCXVIII">MCCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Onorio</span> III papa 3.</td>
  </tr>
  <tr>
    <td><span class="smcap">Ottone</span> IV imperadore 10.</td>
  </tr>
</table>

<p>
Dopo Pasqua cadde infermo in un
suo castello chiamato Hartzburg l'imperadore
<i>Ottone IV</i>; ed, aggravandosi il
male <span class="fnote">[Albert. Stadens., in Chron.]</span>, con gran compunzione di cuore
e molte lagrime chiese l'assoluzione dalla
<span class="pagenum" id="Page_1036">[1036]</span>
scomunica, la quale, dopo aver egli promesso
di stare a quanto gli fosse ordinato
dal sommo pontefice, gli fu conceduta
dal vescovo d'Ildeseim. Ricevuti
poscia i sacramenti con tutta divozione,
terminò la sua vita nel dì 19 di maggio.
Gotifredo monaco <span class="fnote">[Godefridus Monachus, in Chron.]</span> la mette al dì 15
di quel mese. Il Continuatore di Caffaro <span class="fnote">[Caffari, Annal. Genuens., lib. 4, tom. 6
Rer. Ital.]</span>
<i>uno die ante Ascensionem Domini</i>,
cioè nel dì 23 di maggio. Ma il Meibomio
sta per la prima sentenza. Ne dovette
ben intendere il <i>re Federigo</i> la morte
senza rammarico. Una grande scossa fu
questa alla nobilissima linea degli Estensi
in Germania, perchè sbrigato da questo
competitore esso re Federigo tolse il palatinato
del Reno ad <i>Arrigo</i> fratello del
defunto Ottone, senza far caso d'un accordo
stabilito con lui, nè dell'avergli
esso Arrigo consegnate le insegne dello
imperio dopo la morte del fratello. Venne
perciò a restar quella casa coi soli
Stati di Brunsvic, tuttavia da lei posseduti,
coll'accrescimento ai nostri giorni
d'altri paesi, e della corona della gran
Bretagna. Che in questo anno seguisse la
pace tra i Genovesi e Pisani, lo raccoglie
il Rinaldi <span class="fnote">[Raynaldus, Annal. Ecclesiast.]</span> da un diploma pontificio.
Di questo parlano gli Annali di Genova
solamente all'anno precedente, e
sono scritti da autori contemporanei. Abbiamo
bensì da essi Annali che in un
congresso tenuto in Parma fra i deputati
di Venezia e quei di Genova restò conchiusa
una pace di dieci anni fra quelle
due repubbliche. Lasciò scritto Riccardo
da San Germano <span class="fnote">[Richardus de S. Germano, in Chron.]</span> che nell'anno presente
d'ordine del <i>re Federigo II</i>, Diopoldo
duca di Spoleti fu preso da Jacopo da
San Severino. Dovettero i non mai quieti
Romani inquietare in quest'anno il buon
<i>papa Onorio</i>. Nel mese di giugno si portò
egli alla villeggiatura di Rieti. Nell'ottobre
seguente andò a Viterbo, e di là a
<span class="pagenum" id="Page_1037">[1037]</span>
Roma, <i>sed quum propter Romanorum molestias
esse Romae non posset, coactus est
Viterbium remeare</i>.
</p>

<p>
Non avendo più che temere dalla
parte di Pavia i Milanesi, dopo aver unito
alle armi sue quelle degli stessi Pavesi,
de' Vercellesi, Novaresi, Tortonesi,
Comaschi, Alessandrini, Lodigiani e Cremaschi,
vennero fino a Borgo San Donnino,
con disegno di farne un regalo ai
Piacentini <span class="fnote">[Chronic. Cremonense, tom. 7 Rer. Ital.]</span>. Trovarono quivi accampato
l'esercito dei Cremonesi, Parmigiani,
Reggiani e Modenesi; e però, delusi
delle loro speranze, voltarono verso
il Po. Arrivati verso Ghibello, i Cremonesi
coi lor collegati comparvero anche
essi colà, e nel dì 6 di giugno presentarono
loro la battaglia. Durò questa dalla
nona fino alla notte, e vi restarono sconfitti
i Milanesi. Molti d'essi furono condotti
nelle carceri di Cremona. La Cronica
di Parma <span class="fnote">[Chron. Parmense, tom. 9 Rer. Ital.]</span> ha che questo fatto
d'armi seguì nel primo giovedì di giugno,
e che i Reggiani non arrivarono a
tempo: laonde passò in proverbio <i>il soccorso
dei Reggiani</i>. L'autore della Cronica
Piacentina altro non dice <span class="fnote">[Chron. Placent., tom. 16 Rer. Ital.]</span>, se non
che seguì fra loro in quest'anno una
gran battaglia, e che i Milanesi s'impossessarono
di Busseto. Ma il vigilantissimo
papa Onorio III, cui troppo dispiacevano
gli odii sanguinarii di questi popoli <span class="fnote">[Chron. Cremonense, tom. 7 Rer. Ital.]</span>,
spedì anche ad essi <i>Ugolino vescovo</i> di
Ostia e di Velletri suo cardinale legato.
Tale fu la di lui eloquenza e destrezza,
che gli venne fatto di metter pace fra i
Milanesi e Piacentini dall'una parte, e
i Cremonesi e Parmigiani dall'altra.
Ascoltiamo ora anche Galvano Fiamma <span class="fnote">[Gualvan. Flam., in Manip. Flor., cap. 252.]</span>,
il quale fuor di sito, cioè all'anno
1219, scrive che, usciti in campagna
i Milanesi coi lor collegati, nel dì 6 di
giugno presero il castello di Santa Croce.
E nel dì 17 di luglio assediarono i Cremonesi,
Parmigiani, Reggiani e Modenesi
<span class="pagenum" id="Page_1038">[1038]</span>
in un luogo inespugnabile appellato Gibello,
e si venne ad un fatto d'armi, in
cui molti perirono dall'una e dall'altra
parte. Nel giorno appresso presero Busseto
con trenta e più luoghi de' Cremonesi.
Ma alle preghiere degli ambasciatori
di Bologna, che erano venuti a far
pace, si ritirarono dal Cremonese. Se
Cremona possedesse allora tanti luoghi
di qua dal Po nol saprei dire. Ma Galvano
quasi nulla parla della pace suddetta,
e neppur ben conobbe chi la maneggiò.
Così si andavano mordendo a guisa
di cavalli sfrenati, e consumando le
città della Lombardia fra loro; ma il
peggio era, quando s'introduceva la
matta discordia fra gli stessi abitatori
d'una città. In quest'anno appunto, in
occasione della guerra suddetta, entrò
la divisione fra i nobili e il popolo di
Piacenza; e prevalendo, come per lo
più succedeva, la forza del popolo, questo
vergognosamente cacciò dal suo
governo il podestà, che era allora Guido
da Busto Milanese <span class="fnote">[Chron. Placent., tom. 16 Rer. Ital.]</span>. Peggio ne avvenne
dipoi, siccome vedremo. Ci riferiscono
gli Annali di Cesena <span class="fnote">[Annales Caesen., tom. 14 Rer. Ital.]</span> che in questo
anno i Faentini uniti coi Cesenati
assediarono Imola. Temo io che agli anni
seguenti appartenga questa notizia,
giacchè si aggiugne che nell'anno seguente
i Bolognesi la presero: il che accadde
più tardi. E tanto più perchè il
Sigonio <span class="fnote">[Sigon., de Regno Ital., lib. 16.]</span> scrive che in quest'anno i
Forlivesi fecero guerra più che mai ai
Faentini, i quali, veggendosi al disotto,
implorarono l'aiuto de' Bolognesi. Vollero
questi tentar prima se la loro autorità
potea bastare ad estinguere quella
guerra senza metter mano all'armi. Spediti
dunque ambasciatori a Forlì, fecero
istanza che fosse compromessa nel loro
podestà ogni contesa di quelle città. E
così fu fatto. E il podestà pubblicò tosto
una tregua, per conoscere con più agio
i motivi delle loro discordie.
</p>

<p>
<span class="pagenum" id="Page_1039">[1039]</span>
</p>

<hr />
</div>

<div class="chapter">
<h2 class="hidden" id="MCCXIX">MCCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Onorio III</span> papa 4.</td>
  </tr>
  <tr>
    <td>Vacante l'imperio.</td>
  </tr>
</table>

<p>
L'assedio di Damiata, fortissima ed
importante città nell'Egitto, terminato fu
in quest'anno dopo immense fatiche col
costo d'infinito sangue di popolo battezzato,
dall'esercito de' crociati, colla presa
di quella città in faccia all'innumerabil
esercito di Corradino sultano de' Saraceni
nel dì cinque di novembre <span class="fnote">[Memor. Potest. Regiens., tom. 8 Rer. Ital.
Bernardus Thesaurar., tom. 7 Rer. Ital. Monachus
Patavinus, et alii.]</span>. Riempiè
questa nuova d'immenso gaudio
tutta la cristianità, e un tal acquisto produsse
un incredibil tesoro e bottino a
tutta quell'armata di cristiani. Racconta
Godifredo monaco <span class="fnote">[Godefridus Monachus, in Chron.]</span> una particolarità
confermata dall'Urspergense <span class="fnote">[Abbas Urspergens., in Chron.]</span>, cioè
che il sultano, per non perdere così
cara città, aveva esibito ai cristiani di
restituir loro il legno della vera croce,
tutti i prigionieri, e di somministrar le
spese per rimettere in piedi le mura da
lui smantellate di Gerusalemme. <i>Insuper
regnum hierosolymitanum totaliter restitueret,
praeter Craccum, et Montem regalem,
pro quibus retinendis tributum obtulit,
quamdiu tregua duraret</i>. Ma il legato
pontificio, i templari, ed altri rigettarono
sì bella esibizione, spacciandola per una
illusione e furberia del sultano; e sostenendo
che quelle due sole fortezze erano
bastanti ad inquietare continuamente
Gerusalemme. Insomma stabilirono di
voler prima conquistar Damiata, e poscia
far trattato col sultano. Damiata fu
presa, e niun trattato si fece dipoi. Non
lasciava intanto papa <i>Onorio</i> <span class="fnote">[Raynaldus, Annal. Eccl.]</span> di sollecitare
il <i>re Federigo II</i> ad eseguire il
voto della croce da lui presa, per portare
soccorso ai cristiani militanti in Egitto.
Ed egli colle più belle lettere del mondo
<span class="pagenum" id="Page_1040">[1040]</span>
rispondeva di essere tutto acceso di
voglia d'impiegar colà le sue forze in
pro della cristianità, e il buon papa se lo
credeva. La vera intenzione di Federigo,
siccome col tempo si venne a conoscere
era di cavar dalle mani del romano pontefice
la corona dell'imperio: al che
appunto egli arrivò nell'anno seguente,
per quanto si vedrà. Nè voglio tacere
che, per testimonianza di Jacopo da
Vitry <span class="fnote">[Jacobus de Vitriaco, Hist. Orient.]</span>, cardinale e scrittore contemporaneo,
il mirabil servo di Dio san
Francesco d'Assisi fu all'assedio di
Damiata, ed ebbe coraggio di passare
all'udienza del sultano, che, deposta la
sua fierezza, l'ascoltò predicare della
fede di Cristo. Ma veggendo il santo che
niun frutto faceano le prediche sue con
quegl'indurati Maomettani, se ne tornò
in Italia. Crebbe in quest'anno la rottura
fra i nobili e il popolo di Piacenza <span class="fnote">[Chron. Placent., tom. 16 Rer. Ital.]</span>,
di maniera che toccò ai primi di uscire
dalla città con tutte le loro famiglie. Ritiraronsi
essi a Podenzano, dove, creato il
loro podestà, cominciarono ad impedire
che i contadini del distretto non andassero
al mercato di Piacenza.
</p>

<p>
Fecero pace in quest'anno i Bolognesi <span class="fnote">[Chron. Bononiense, tom. 18 Rer. Ital.]</span>
col popolo di Pistoia. È da vedere
il Sigonio <span class="fnote">[Sigonius, de Regno Ital., lib. 16.]</span> che minutamente descrive
gli atti di queste due città in occasione di
questa pace. Durando ancora le nemicizie
de' Faentini contra degl'Imolesi, i primi,
assistiti dal popolo di Bologna, ostilmente
procederono contro Imola. Mentre davano
il guasto al paese, sopravvennero <i>Jacopo
vescovo</i> di Torino e <i>Guglielmo marchese</i>
di Monferrato, che andavano ambasciatori
del re Federigo a Roma. Questi
intimarono al podestà di Bologna di non
molestar il popolo d'Imola, e di restituire
il maltolto. Mostrò il podestà di non credere
ch'essi fossero ministri di Federigo,
al quale per altro tutto il popolo bolognese
professava riverenza. Andò nelle
<span class="pagenum" id="Page_1041">[1041]</span>
smanie il vescovo, e, dopo aver messa
Bologna al bando dell'imperio, in fretta
se ne andò con Dio. Furono poi rimesse
quelle differenze degl'Imolesi e Faentini
nel medesimo podestà di Bologna. Nell'anno
seguente capitato ad essa città di
Bologna Anselmo da Spira legato di
Federigo, avendolo i Bolognesi unto con
unguento di mirabil efficacia, furono da
lui assoluti. Era il marchese di Monferrato
non solamente per vincolo di parentela,
ma per affetto e per comunione d'interessi,
attaccatissimo al re Federigo. Ed
appunto racconta Benvenuto da San Giorgio <span class="fnote">[Benvenut. de S. Giorgio, Stor. del Monferr.,
tom. 23 Rer. Ital.]</span>
che in quest'anno egli ottenne da
esso re quattro castella situate sulle rive
del Po, con diploma, che vien rapportato
dal medesimo storico, dato <i>apud Spiram
anno MCCXIX, nono kalendas martii, Indictione
VII</i>. Ma forse circa questi tempi
una fiera scossa patì l'insigne casa dei
marchesi di Monferrato, perchè <i>Demetrio</i>
fratello del suddetto Guglielmo marchese,
re di Tessalonica, ossia di Salonichi, e
della Tessalia, fu dal greco <i>Teodoro
Lascari</i> spogliato di quel regno, e gli
convenne tornare in Italia, e ricoverarsi
nell'avito suo paese. Fra esso marchese
Guglielmo e Andrea Delfino conte di
Vienna e di Grenoble passarono delle
controversie a cagione del castello e
borgo di Brianzone. Furono queste nell'anno
presente composte con aver data
il marchese <i>Beatrice</i> sua figliuola in
moglie al Delfino, ed assegnatagli in dote
quella terra. Da ciò si può arguire quanto
ampiamente si stendesse allora il dominio
de' marchesi di Monferrato, da' quali
si diramarono senza fallo i marchesi di
Saluzzo.
</p>

<hr />
</div>

<div class="chapter">
<h2 class="hidden" id="MCCXX">MCCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXX</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Onorio</span> III papa 5.</td>
  </tr>
  <tr>
    <td><span class="smcap">Federigo</span> II imperadore 1.</td>
  </tr>
</table>

<p>
Con lettere efficacissime andava più
che mai <i>papa Onorio</i> spronando il <i>re Federigo</i>
<span class="pagenum" id="Page_1042">[1042]</span>
alla spedizione di Terra santa, e
al compimento del voto suo <span class="fnote">[Raynald., Annal. Eccl.]</span>; e Federigo,
che sapeva, quantunque giovane,
tutta la quintessenza dell'astuzia, ne
scriveva delle altre al papa le più rispettose,
le più affettuose che mai si potessero
immaginare, adducendo scuse e
promettendo gran cose. Scrisse ancora
lettere adulatorie al senato e popolo romano,
coll'avvertenza di esortarli alla
ubbidienza dovuta al sommo pontefice,
al quale già notammo che avevano recato
dei disgusti, e data occasione di ritirarsi
fuor di Roma. Il ritardo di Federigo in
Germania, a cui per altro un'ora parea
mille anni di venire in Italia a ricevere
la sospirata corona imperiale, proveniva
dai maneggi ch'egli andava facendo per
l'elezione del <i>re Arrigo</i> suo figliuolo in
re de' Romani e di Germania. E li faceva
senza farne consapevole il papa, e senza
ricercarne il di lui consenso, con aver
poi con varie mendicate ragioni scusato
il suo procedere. Seguì in fatti l'elezione
suddetta, e Federigo fece credere al pontefice
d'averne sospesa l'esecuzione, finchè
questa venisse approvata dalla santa
Sede. Sbrigato da così importante affare
mosse Federigo di Germania, e con un
fiorito esercito giunse a Verona, da dove
nel dì 15 settembre spedì nuove lettere
al papa. Se vogliam prestar fede a Galvano
Fiamma <span class="fnote">[Gualvan. Flam., in Manip. Flor., cap. 254.]</span>, fece istanza ai Milanesi
per la corona di ferro. Essi gliela negarono.
Più probabile è che, conoscendo il
lor animo, risparmiasse a sè stesso un
tale affronto. Essendo egli in San Leone
vicino a Mantova <i>quintodecimo kalendas
octobris</i>, diede un diploma in favore di
<i>Azzo VII marchese d'Este</i>, comandando
al popolo di Padova di non inquietare il
marchese nel pacifico possesso e dominio
d'Este, Calaone, Montagnana, e degli
altri antichi Stati della casa d'Este <span class="fnote">[Antichità Estensi, P. I, cap. 41.]</span>.
Passato dipoi per Modena e Bologna, di
là nel dì 3 d'ottobre scrisse altre lettere
<span class="pagenum" id="Page_1043">[1043]</span>
al medesimo papa, tutte infiorate delle
solite proteste dell'ingrandimento temporale
della Chiesa romana, della filiale
ubbidienza, e di altre tenerezze, che poco
costano alla penna. Il pontefice, a cui
forte premeva oltre all'altre cose solite
promettersi dai novelli Augusti, che il
regno di Sicilia e di Puglia, se si conferiva
la corona dell'impero a chi ne era
padrone, non venisse ad incorporarsi
nello stesso imperio con danno esorbitante
della Chiesa romana; ed inoltre
sommamente desiderava che il nuovo
imperadore impiegasse le forze sue in
soccorso della cristianità in Egitto, o in
Soria, volle prima assicurarsi di questi
due punti. Federigo non vi fece difficoltà
veruna. Però, continuato il viaggo, felicemente
giunse a Roma, dove nel dì 22 di
novembre fu solennemente coronato imperadore
insieme con <i>Costanza</i> sua moglie
nella basilica di san Pietro per mano
di papa Onorio, con gran concorso e pace
del popolo romano. Nello stesso giorno
il nuovo imperador Federigo <span class="fnote">[Godefr. Monach. Richardus de S. Germano.
Monach. Palavinus, Chronicon. Austral et alii.]</span> pubblicò
nel Vaticano un famoso editto contro gli
eretici manichei ossia patarini, che allora
quasi per tutte le città di Italia, o pubblicamente
o segretamente viveano, e similmente
in favore della libertà degli ecclesiastici.
Fece dono di qualche Stato alla
Chiesa romana, e le restituì i beni della
contessa Matilda. Alberico monaco <span class="fnote">[Albericus Monachus, in Chronic.]</span> vi
aggiugne una particolarità: cioè ch'egli
<i>papam per manum validam Romani introduxit,
jam ab ea per septem menses exclusum,
et Romanos eidem reconciliavit</i>.
Per conto dell'impresa di Terra santa,
di nuovo prese la croce dalle mani di
<i>Ugolino cardinale</i> vescovo d'Ostia, con
obbligarsi di spedire nel prossimo venturo
marzo un gagliardo soccorso ai crocesignati,
e di passar fra pochi mesi anche
egli in Palestina, allegando di non poter
farlo allora, perchè avea dei ribelli in
Puglia, e i Saraceni in Sicilia da domar
<span class="pagenum" id="Page_1044">[1044]</span>
prima. Nel dì 26 di novembre si trovava
Federigo tuttavia presso Roma, dove
confermò i privilegii ad <i>Arrigo vescovo</i>
di Bologna, ciò apparendo dal diploma
rapportato dal Ghirardacci <span class="fnote">[Ghirardacci, Istor. di Bologna, lib. 5.]</span>. Passò
dipoi a San Germano, magnificamente
accolto ivi da Pietro abbate di Monte
Casino <span class="fnote">[Richardus de S. Germano.]</span>. <i>Mensam Campsorum, et jus
sanguinis, quod usque tunc habuerat concessione
imperatoris Henrici ecclesia casinensis,
recipit ab eodem</i>. Crede il padre
abbate Gattola <span class="fnote">[Gattola, Access. ad Istor. Casinens., P. I.]</span> che Federigo confermasse
questi due diritti all'insigne
monistero casinense. Voglia Dio che Riccardo
non dica il contrario: cioè che il
primo regalo fatto da Federigo II ai Casinensi
non fosse quello di levar loro quel
gius. Così seguita a scrivere Riccardo,
che esso Augusto tolse ed uni al dominio
regale Suessa, Teano e la Rocca di
Dragone, che godeva il conte Ruggieri
dall'Aquila. Poscia s'incamminò a Capoa,
dove in un gran parlamento pubblicò
le assise, cioè venti costituzioni pel
buono stato e governo del regno, e formò
la <i>corte capuana</i>.
</p>

<p>
Abbiamo dai Continuatori di Caffaro <span class="fnote">[Caffari, Annal. Genuens., lib. 5, tom. 6
Rer. Ital.]</span>
che, saputasi dai Genovesi l'arrivo
in Italia di Federigo, gli spedirono Rambertino
dei Bonarelli da Bologna lor podestà,
con molti nobili, sperando di riportarne
molti vantaggi, per le larghe promesse
lor fatte con varie lettere da esso
principe. Il trovarono fuor di Modena, il
seguitarono fino a Castel San Pietro,
dove, sfoderati i lor privilegii, il supplicarono
per la conferma d'essi. Appena
volle egli confermar una parte di quello
che apparteneva all'imperio, scusandosi
di nulla poter concedere intorno al regno
di Sicilia, se non dappoichè fosse giunto
colà, e promettendo, secondo il suo solito,
di voler far molto: il che come fosse
ben eseguito lo vedremo in breve. Voleva
<span class="pagenum" id="Page_1045">[1045]</span>
che i Genovesi l'accompagnassero
alla coronazion romana; ma se ne sottrassero
questi con allegare di non poter
farlo senza licenza del consiglio di Genova,
e di non aver mai usato il loro
popolo d'inviare a quella funzione. Così,
ottenuto il congedo, malcontenti se ne
tornarono a casa. Per la guerra che durava
fra i Reggiani e Mantovani, in quest'anno <span class="fnote">[Annales Veteres Mutinens., tom. 11 Rer.
Italic.]</span>
i primi, avendo in aiuto
i Parmigiani e Cremonesi, andarono
all'assedio del castello di Gonzaga, tenuto
dai Mantovani. In vigor della lega contratta
coi Mantovani, in soccorso d'essi
volarono i Modenesi. Portò la buona
sorte che l'arcivescovo di Maddeburgo,
legato dell'Augusto Federigo, arrivò a
Modena, dove, chiamati con plenipotenza
i deputati di amendue le città, facendo
valere la sua autorità, stabilì pace fra
loro. Abbiamo parimente dall'antica Cronica
di Reggio <span class="fnote">[Memoriale Potest. Regiens., tom. 8 Rer.
Italic.]</span> che in quest'anno nel
dì 16 di giugno uniti insieme i Mantovani,
Veronesi, Ferraresi e Modenesi, presero
il castello del Bondeno, probabilmente
ai Reggiani, il distretto de' quali
una volta si stendeva fino colà. Circa
questi tempi <span class="fnote">[Raynald., in Annal. Eccles.]</span> il popolo di Trivigi diede
il guasto alle diocesi di Ceneda, Feltre e
Belluno, ed uccise i vescovi delle due
ultime città. Per l'atrocità di questi fatti
il pontefice Onorio fulminò le censure
contra di loro, e li minacciò di peggio,
se nel termine di un mese non riparavano
i danni e restituivano l'ingiustamente
occupato. Erano que' vescovi padroni
delle loro città. A tali notizie una
altra ne aggiugne Rolandino <span class="fnote">[Roland., Chron., lib. 2, cap. 1.]</span> storico
padovano: cioè che i Veneziani per timore
che i Trivisani si unissero co' Padovani,
co' quali seguitava tuttavia la nimicizia,
nata nella congiuntura del giuoco
di Triviso, fecero lega con essi Trivisani.
<span class="pagenum" id="Page_1046">[1046]</span>
Ciò saputosi da <i>Bertoldo patriarca</i> d'Aquileia
(giacchè anch'egli si sentiva maltrattato
da essi Trivisani), per avere un buon
appoggio, in quest'anno elesse di farsi
cittadino di Padova, e di giurare di far
quello che facessero i Padovani: al qual
fine mandò a fabbricare a sue spese alcuni
bei palagi in Padova. Servì l'esempio
suo, perchè i vescovi di Feltre e di
Belluno prendessero anch'essi la cittadinanza
di Padova. Infatti, avendo il popolo
di Trivigi in quest'anno portata la guerra
ad alcune terre del patriarca, i Padovani,
usciti in campagna coll'esercito loro, si
portarono sotto Castelfranco terra di
Trivigi: e questo sol movimento bastò a
far tornare i Trivisani di galoppo a casa.
Andò in quest'anno il popolo di Piacenza <span class="fnote">[Chron. Placent., tom. 16 Rer. Ital.]</span>
oltre al fiume Trebbia, e bruciò
Campo Maldo di sotto, che era de' nobili
fuorusciti. S'attrupparono, a tal avviso, i
nobili, e raggiunti i popolari vicino alla
Trebbia, li misero in isconfitta. Molti se
ne affogarono nel fiume; circa seicento
fanti rimasti prigioni, furono condotti,
parte nelle carceri di Fiorenzuola, parte
in quelle di Castello Arquato.
</p>

<hr />
</div>

<div class="chapter">
<h2 class="hidden" id="MCCXXI">MCCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Onorio</span> III papa 6.</td>
  </tr>
  <tr>
    <td><span class="smcap">Federigo</span> II imperadore 2.</td>
  </tr>
</table>

<p>
Un gran passaggio di cristiani si fece
nella primavera di quest'anno alla volta
della conquistata Damiata. Per attestato
di Jacopo da Vitry <span class="fnote">[Jacobus de Vitriaco, Hist. Orient.]</span>, cardinale e vescovo
di Accon, ossia di Acri, vi arrivarono fra
gli altri <i>Arrigo da Settala</i> arcivescovo di
Milano, e i vescovi di Faenza (come ha
Bernardo il Tesoriere <span class="fnote">[Bernardus Thesaurar., cap. 204, tom. 7
Rer. Italic.]</span>, e non già di
Genova, come il Vitry), di Reggio e di
Brescia. Vi giunsero ancora i legati dell'imperador
Federigo, portando nuove
ch'egli in persona verrebbe. <i>Aderat et
Italiae militia copiosa</i>. Noi sappiamo dall'annalista
<span class="pagenum" id="Page_1047">[1047]</span>
Rinaldi <span class="fnote">[Raynald., in Annal. Eccl.]</span>, che papa <i>Onorio
III</i> cominciò a far di gravi doglianze
contra dell'imperador Federigo, perchè
non avesse adempiuta la promessa di
mandar un gagliardo soccorso ai cristiani
guerreggianti in Egitto. Ma certa cosa
è ch'egli con buon animo fin qui soddisfece
all'impegno preso col papa; perciocchè
spedì colà una flotta di quaranta
galee ben armate <span class="fnote">[Richard. de S. Germ. Bernard. Thesaurar.,
cap. 204. Caffari, Annal. Genuens., lib. 5, tom. 7
Rer. Ital.]</span>, sotto il comando di
<i>Arrigo conte</i> di Malta, il più bravo e sperimentato
capitano di mare che allora ci
fosse, accompagnato da Gualtieri di Palear
suo gran cancelliere. Non so io dire
se in questo stuolo sieno comprese otto
galee condotte dal conte Matteo di Puglia,
che Jacopo da Vitry e Bernardo Tesoriere
scrivono esser giunte di luglio a
Damiata, dopo aver preso in viaggio due
navi corsare de' Saraceni. Sembra ancora
ch'egli somministrasse legni pel trasporto
del duca di Baviera, che, affrettato da
esso Augusto, con gran copia di nobiltà e
di soldatesche della Germania approdò a
Damiata. Era già insorta discordia, specialmente
per la signoria di Damiata, soffiando
l'interesse e l'ambizione nel cuor
di molti, più che l'amor della religione,
fra <i>Giovanni re</i> di Gerusalemme e <i>Pelagio</i>
Portoghese, cardinale, vescovo d'Albano
e legato pontificio, uomo testardo, a cui
viene da alcuni attribuita la rovina degli
affari della cristianità in Oriente. Prese il
re alcuni pretesti, e si ritirò ad Accon; e
intanto il legato scomunicò i di lui aderenti.
Trovandosi poi questo legato con
una sì fiorita armata, che Godifredo monaco <span class="fnote">[Godefridus Monachus, Annal.]</span>
fa ascendere a quasi dugento
mila persone, ma che di gran lunga minore
vien asserita da altri, non volendo
stare in ozio, propose di far qualche grande
impresa. Trovò che le milizie non si
volevano muovere senza avere alla testa
un generale di sperienza, cioè il suddetto
<span class="pagenum" id="Page_1048">[1048]</span>
re Giovanni, parendo loro che un cherico,
benchè d'altissima dignità, non fosse atto
a maneggiar il baston del comando.
Perciò il legato fu costretto a pregare il
re che tornasse, promettendo di pagargli
cento mila bisanti che gli dovea. Venuto
il re, e tenutosi consiglio di guerra, fu
egli di parere che si avesse da andare a
dirittura a rifabbricar Gerusalemme, e a
riacquistar quel regno: cosa allora facile,
e che avrebbe potuto agevolar dipoi altre
conquiste in Egitto <span class="fnote">[Alberic. Monachus, in Chron.]</span>. Il legato, che si
credea miglior mastro di guerra, volle
nel mese di luglio che si marciasse alla
volta del Cairo, città capitale dell'Egitto.
Il sultano non lasciò in questi tempi di
far nuove proposizioni di pace, se gli si
restituiva Damiata, con offerire la restituzion
de' prigioni e del regno di Gerusalemme,
a riserva della fortezza del
Krach, e di pagar le spese per la riparazion
delle smantellate città, e una tregua
di trenta anni. Tutta l'armata cristiana
acconsentiva; il solo legato Pelagio ruppe
il trattato, e volle guerra. Gotifredo
monaco e Bernardo Tesoriere ci assicurano
di questo fatto. Finiamola con dire,
che, inoltratasi l'armata de' crociati, il
sultano le tagliò la strada per cui da Damiata
aveano da venir le vettovaglie, ed
aprì varie bocche del Nilo, che maggiormente
ristrinsero i Cristiani, di maniera
che affamati, e senza modo di uscire di
quel labirinto, necessitati furono a chieder
pace al Saraceno. Per ottenerla convenne
cedere Damiata colla vicendevol
restituzion de' prigioni. Tale esito ebbe
l'ostinazion del legato: dopo di che di
male in peggio andarono da lì innanzi
gli affari di Terra santa. A nulla servì in
tal occasione la flotta spedita a Damiata
dall'imperador Federigo, ossia perchè,
siccome ha il Continuator di Caffaro, non
sapendo l'esercito cristiano l'arrivo di
essa, non se ne prevalse; oppure perchè
i Saraceni le impedirono il poter continuare
il viaggio pel Nilo. Quel che è certo
(e l'abbiamo da Riccardo da San Germano),
<span class="pagenum" id="Page_1049">[1049]</span>
il gran cancelliere <i>Gualtieri vescovo</i>
di Catania, ed <i>Arrigo conte</i> di Malta, condottieri
della medesima, per giusto timore
d'essere gastigati dall'Augusto Federigo,
l'uno, cioè Gualtieri, se ne fuggì a Venezia,
dove poi terminò i suoi giorni; e
l'altro, cioè Arrigo, tornato in Sicilia, e
preso, restò spogliato della sua contea di
Malta. Ma il suddetto Continuatore degli
Annali di Genova scrive che egli perdè
Malta solamente nell'anno 1223, per sospetti
d'intelligenza coi Saraceni di Sicilia
ribelli. Oltre di che, il troveremo all'anno
1227 di nuovo in grazia di Federigo.
</p>

<p>
Attese in quest'anno esso imperadore
a vendicarsi di chi in Puglia avea prese
l'armi contra di lui, o veniva da lui
creduto indebito possessor de' suoi Stati.
Levò Sora ed altri luoghi a <i>Riccardo</i> fratello
d'<i>Innocenzo III</i>, con pretendere
che esso Innocenzo nel tempo della di
lui fanciullezza avesse abusato della sua
autorità in danno di lui. Non meritava
papa Innocenzo un trattamento sì fatto
ne' suoi parenti, dopo aver tanto operato
per sostener Federigo fanciullo in Sicilia,
e per fargli ottenere il regno di Germania:
il che fu un sicuro gradino alla corona
dell'imperio. Obbligò Federigo parimente
<i>Stefano cardinale</i> di Santo Adriano
a rilasciar la rocca d'Arce. Spogliò delle
lor terre <i>Tommaso conte</i> di Celano e il
conte di Molise. Ricuperò Boiano, e, ad
istanza de' Tedeschi, rimise in libertà il
<i>conte Diopoldo</i>, ma con torgli Alife, Caiazzo
ed Acerra. Di quest'ultima città
investì Tommaso conte d'Aquino, con
dichiararlo ancora gran giustiziere della
Puglia. Scrivono inoltre alcuni che fece
morir qualche vescovo stato in addietro
ribello. Certamente con varie pene li
maltrattò. Ora tanti baroni abbassati
tutti si riducevano a Roma, con far ivi
di gravi doglianze al papa contra di Federigo,
il quale all'incontro si lamentava
del pontefice <span class="fnote">[Abbas Urspergens., in Chron.]</span>, perchè faceva buon accoglimento
a chiunque era in disgrazia
<span class="pagenum" id="Page_1050">[1050]</span>
sua. Il papa infatti cominciò, o pur seguitò
maggiormente ad alterarsi contra
di lui; ed imputando a lui tutte le disgrazie
succedute in Oriente, uscì in questo
medesimo anno in minaccie di scomunica,
se egli non dava compimento al voto
di Terra santa. Dopo aver disposte le
cose di Puglia, passò poi Federigo in
Sicilia, e tenuto in Messina un general
parlamento del regno, pubblicò ivi alcuni
regolamenti pel buon governo d'esso.
Per far pruova i Genovesi di che metallo
fossero le belle promesse lor fatte nell'anno
precedente <span class="fnote">[Caffari, Annal. Genuens., lib. 5.]</span>, spedirongli nel
presente per loro ambasciatori Oberto
da Volta, Sorlaone Pevere e Uberto da
Novara. La ricompensa de' tanti servigii
a lui prestati, fu, ch'egli tolse loro e al
conte alemanno lor vassallo il possesso
e il governo di Siracusa; li spogliò del
palazzo di Margaritone, già grande ammiraglio,
donato ai medesimi tanti anni
prima; e gli obbligò a pagare, al par
degli altri, tutti i diritti delle dogane
per l'introduzione ed estrazione di
merci; dimodochè se ne tornarono a
Genova, non so se bestemmiando, certo
non benedicendo la generosità di questo
imperadore. E di questo passo camminava
Federigo, chiudendo gli occhi e le
orecchie a tutto, purchè ben assodasse
la sua potenza in Sicilia, ed impinguasse
l'erario suo. Ch'egli in quest'anno venisse
a Genova, lo scrisse bensì il Sigonio <span class="fnote">[Sigon., de Regno Ital., lib. 17.]</span>,
ma non colla sua solita accuratezza.
Il Continuator di Caffaro parla
della di lui venuta a Genova nell'anno
1212, e non già d'un'altra nell'anno
presente, in cui egli non si mosse dal
regno. Erasi ribellata la città di Ventimiglia
ai Genovesi negli anni addietro. Con
potente oste procederono essi in questo
anno contra di quel popolo, il quale venne
bensì all'ubbidienza, ma nel dì seguente
si rivoltò. Fecero i Genovesi delle
mirabili fortificazioni intorno a quella
città; e, lasciatala da ogni intorno bloccata,
<span class="pagenum" id="Page_1051">[1051]</span>
ridussero a casa l'esercito. L'anno
fu questo, in cui, secondo Galvano dalla
Fiamma <span class="fnote">[Gualvan. Flam., Manipul. Flor., cap. 254.]</span>, cominciò la discordia a
spargere il suo veleno fra i nobili e
popolari della città di Milano. Nascevano
tutte queste civili divisioni nelle città libere
d'Italia dall'ambizione, ossia dal
soverchio desiderio degli onori. Aveano
i popolari la lor parte nel governo, nè
sapeano sofferire che i nobili ambissero
i migliori uffizii, le ambascerie ed altri
posti o più onorevoli o più lucrosi. Quindi
le doglianze, e infine si dava di piglio
all'armi. Non potendo resistere i nobili
alla possanza degli avversarii, convenne
loro uscir della città colle lor famiglie.
Ma non già ne usci l'arcivescovo <i>Arrigo
da Settala</i>, come scrive il suddetto Fiamma,
perchè noi l'abbiam veduto in questi
tempi crocesignato in Damiata.
</p>

<p>
Per lo contrario il <i>cardinale Ugolino</i>
vescovo di Ostia, glorioso per aver procurata
pace dovunque arrivava, nel mese
di settembre dell'anno presente compose
le differenze che passavano fra il popolo
e la nobiltà fuoruscita di Piacenza <span class="fnote">[Chron. Placent., tom. 16 Rer. Ital.]</span>,
con fare rimettere in libertà i prigioni
popolari: con che i nobili se ne ritornarono
in città. Belle erano sì fatte concordie;
ma che? se con gran difficoltà si
stringevano, con facilità mirabile si discioglievano.
Aveva il cardinale posto in
Piacenza per podestà generale della città
Ottone da Mandello Milanese. Dovette
parere al popolo ch'egli avesse della
parzialità per li nobili; e però nel mese
d'ottobre elesse per suo podestà Guglielmo
dell'Andito, che è oggidì la famiglia
dei marchesi Landi. Nel seguente
novembre il suddetto Ottone da Mandello
in tempo di mezza notte coi nobili andò
alla casa di Guglielmo Landi per farlo
prigione. Trasse a questo rumore il popolo,
ed, attaccata battaglia, fece prigione
Ottone da Mandello con tutta la sua
famiglia. Furono presi anche cento nobili,
ma poscia rilasciati. Anche in Ferrara
<span class="pagenum" id="Page_1052">[1052]</span>
avvennero delle novità <span class="fnote">[Chron. Estense, tom. 15 Rer. Ital.]</span>. <i>Azzo VII</i>
marchese d'Este e di Ancona, chiamato
anche <i>Azzolino</i> ed <i>Azzo Novello</i>, giovinetto
spiritoso e insieme prudente, dopo
la morte del marchese <i>Aldrovandino</i> suo
fratello, abitava spesse volte in Ferrara,
siccome capo della fazion guelfa, e possessor
quivi di gran copia di beni e di
vassalli, uno de' quali era lo stesso <i>Salinguerra</i>,
capo de' Ghibellini. Duro pareva
agli aderenti del marchese che Salinguerra
co' suoi godesse i migliori uffizii
della repubblica. Però nel mese d'agosto,
prese l'armi, assalirono la parte di Salinguerra,
e dopo aspro combattimento la
forzarono ad abbandonar la città; e in
tal occasione fu dato alle fiamme il palazzo
del medesimo Salinguerra. Si dovettero
interporre saggi mediatori di pace,
perchè da lì a pochi giorni i fuorusciti
ritornarono alle lor case. Secondo le
Croniche di Bologna <span class="fnote">[Chron. Bononiens., tom. 18 Rer. Ital.]</span>, nell'anno presente
a dì 23 di luglio in luogo detto il
Corneglio seguì un fatto d'armi fra i Bolognesi
ed Imolesi. Ai men possenti, cioè
agli ultimi, toccò la rotta, e circa mille e
cinquecento d'essi rimasero prigionieri.
Ma nulla di questo ha il Sigonio, scrittore
informatissimo delle cose di Bologna.
Scrive egli bensì <span class="fnote">[Sigonius, de Regno Ital., lib. 17.]</span> che gl'Imolesi irritati
contra del castello d'Imola lo distrussero,
e tutti quegli abitatori accolsero
nella città, come lor veri cittadini.
Venne in quest'anno a morte nella città
di Bologna <span class="fnote">[Bolland., Act. Sanct. ad diem 4 augusti.]</span> il glorioso servo di Dio
<i>san Domenico</i>, institutore dell'ordine dei
predicatori, e al corpo suo fu data sepoltura
nella chiesa dei suoi religiosi già
piantati in quella città. Abbiamo da Girolamo
Rossi <span class="fnote">[Rubeus, Histor. Ravenn., ad hunc ann.]</span> che Ugolino di Giuliano
conte della Romagna, mentr'era podestà
di Ravenna, tagliato fu a pezzi, senza dire
da chi. In suo luogo Federigo Augusto
creò conte di quella provincia Goffredo
<span class="pagenum" id="Page_1053">[1053]</span>
conte di Biandrate, con dargli il godimento
di tutte le gabelle e de' porti spettanti
all'impero, mercè d'un diploma
spedito in Messina nel giugno di questo
anno. Abbiamo di qui che Federigo, al
pari dei suoi predecessori, seguitava a
signoreggiar nella Romagna; nè apparisce
che il papa ne facesse doglianza.
Diede ancora esso imperadore l'investitura
degli Stati aviti ad <i>Azzo VII</i> marchese
d'Este <span class="fnote">[Antichità Estensi, P. I, cap. 42.]</span>, con diploma spedito in
Brindisi nel marzo del corrente anno.
</p>

<hr />
</div>

<div class="chapter">
<h2 class="hidden" id="MCCXXII">MCCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Onorio</span> III papa 7.</td>
  </tr>
  <tr>
    <td><span class="smcap">Federigo</span> II imperadore 3.</td>
  </tr>
</table>

<p>
Le disavventure occorse ai cristiani
in Egitto, per le quali il buon pontefice
<i>Onorio III</i> preso fu da somma afflizione,
il tenevano in continui pensieri e cure
per riparare il danno sofferto, e mettere
in migliore stato il cadente regno dei
cristiani in quelle parti <span class="fnote">[Raynaldus, Annal. Eccl. ad hunc ann.]</span>. Pertanto concertò
coll'imperador <i>Federigo</i> di fare un
solenne congresso in Verona per la festa
di san Martino, dove desiderava di trovarsi
egli con esso imperadore, col re di
Gerusalemme <i>Giovanni</i> e col legato pontificio
<i>Pelagio</i> vescovo d'Albano, a' quali
scrisse per questo. Il concerto di questo
general parlamento fu fatto primieramente
in Veroli; perciocchè, per attestato
di Riccardo da San Germano <span class="fnote">[Richardus de S. Germano, in Chron.]</span>,
nel mese di febbraio uscito di Roma il
pontefice, andò ad Anagni, ed invitò l'Augusto
Federigo a venire a trovarlo. Trovaronsi
dunque insieme in Veroli, e per
quindici dì dimorati in quella terra, ebbero
agio di trattar di varii affari. Fu ivi
risoluta la suddetta gran corte in Verona,
e Federigo s'obbligò in certo termine di
tempo di passar come imperadore in sussidio
di Terra santa. Ma nulla seguì poi
del progettato parlamento, forse per la
infermità del papa, il quale, secondo il
<span class="pagenum" id="Page_1054">[1054]</span>
suddetto Riccardo, patì in quest'anno un
grave male in una gamba. I Romani, che
per lo più aveano nemicizia coi Viterbesi,
fecero esercito nell'anno presente contro
la loro città. Neppur mancavano dei
fastidii all'imperador Federigo. La rocca
di Magenul in Puglia si manteneva ribellata:
fece assediarla da Tommaso conte
d'Acerra. In Sicilia, i Saraceni quivi
abitanti, perchè aggravati di grosse taglie,
e maltrattati dai cristiani, s'erano sollevati,
con recare immensi danni alla valle
di Mazzara, avendo per loro capo un
certo Mirabetto. Fu obbligato per questo
Federigo a tornarsene in Sicilia, dove,
ammassato un buon esercito, marciò
contra di coloro. Terminò i suoi giorni
nel dì 23 di giugno dell'anno presente
in Catania l'imperadrice <i>Costanza</i> di lui
moglie, la qual perdita dicono che gli fu
molto sensibile. Uscito segretamente dalla
rocca di Magenul Tommaso conte di Celano,
ebbe maniera di ricuperar la sua
terra di Celano, e per ben vittovagliarla
scorse tutta la Marsia. Allora il conte
d'Acerra, lasciata quanta gente occorreva
per tener bloccata la rocca suddetta di
Magenul, venne ad assediar Celano. Si
rendè poi la rocca predetta, e Federigo
diede in Sicilia delle buone percosse ai
ribellati Saraceni. In un conflitto vi restò
ucciso il loro condottiere Mirabetto.
</p>

<p>
Fu posto fine in quest'anno alla
guerra de' Bolognesi e Faentini contro
Imola con ridurre quella città ad accettar
la legge che le vollero imporre i due
più potenti avversarii. Ne parla a lungo
il Sigonio <span class="fnote">[Sigon. de Regno Ital., lib. 16.]</span>, che su questo diligentemente
consultò gli atti pubblici e le storie
di Bologna. Solamente accennerò io che
con tutte le lor forze il popolo di Bologna
e quel di Faenza nell'agosto dell'anno
presente ostilmente si portarono
sotto essa città d'Imola, e ne impresero
l'assedio. Ma eccoti giugnere al campo
loro Diotisalvi da Pavia, spedito dall'arcivescovo
di Maddeburgo, legato in Lombardia
dell'imperador Federigo, coi podestà
<span class="pagenum" id="Page_1055">[1055]</span>
di Parma e Cremona, e cogli altri
ambasciatori di Brescia, Verona, Mantova,
Reggio e Modena, per trattar pace
e impedir quell'assedio. Contuttochè
Diotisalvi a nome dell'arcivescovo, sotto
pena di mille marche d'oro, intimasse
loro il non molestar quella città, e a
questo comandamento aggiugnessero gli
altri le più efficaci preghiere; pure gli
assedianti, sentendo di avere il vento in
poppa, stettero saldi nel loro proposito.
Partiti che furono quegli ambasciatori,
il popolo d'Imola, per non ridursi agli
estremi, inviò i suoi deputati al campo
per rendersi. Dure furono le condizioni
dell'accordo, Imola restò sotto la guardia
ed autorità de' Bolognesi e Faentini;
convenne spianar le fosse; e le porte
della città furono trionfalmente portate
a Bologna, e non già in altro anno, come
alcuno ha creduto. Portata questa nuova
all'imperador Federigo, ne andò forte
in collera; fece anche citare al suo tribunale
Giuffredo da Pirovano podestà di
Bologna; e da lì innanzi covò sempre un
mal animo contra de' Bolognesi. Di cattiva
ricordanza fu l'anno presente pel
terribil tremuoto che nello stesso dì del
santo Natale del Signore si fece sentire
in Lombardia, e per due settimane replicò
due volte il giorno le scosse. Secondochè
scrive Goffredo Monaco <span class="fnote">[Godefr. Monachus, in Chron. Rolandin.,
lib. 2, cap. 3.]</span>, in più luoghi
abbattè le case e le chiese, con opprimere
gli uomini e i sacerdoti. Fece anche
gran male in Genova <span class="fnote">[Caffari, Annal. Genuens., lib. 5, tom. 6 Rer.
Italic.]</span>. Ma principalmente
si scaricò questo flagello sopra la
città di Brescia, avendone atterrata la
maggior parte colla morte di molto popolo.
Tutto ciò vien confermato dallo
storico bresciano Jacopo Malvezzi <span class="fnote">[Malvecius, Chron. Brixian., tom. 14 Rer.
Italic.]</span>,
confessando egli che non solamente innumerabili
fabbriche nella città, nelle
castella e ville furono rovesciate a terra,
ma che vi perì anche una gran quantità
<span class="pagenum" id="Page_1056">[1056]</span>
di persone, massimamente di pargoletti
e di bestiame. E perciocchè seguitò questa
calamità lungo tempo dipoi, quasi
tutti, abbandonate le loro abitazioni,
si ridussero a vivere in mezzo alle
campagne.
</p>

<p>
Tommaso arcidiacono di Spalatro,
la cui Storia salonitana fu data alla luce
da Giovanni Lucio <span class="fnote">[Thom. Spalatr. apud Johann. Lucium de
Reg. Delmat., pag. 338.]</span>, scrivendo le
cose de' suoi dì, fa menzione di quest'orribil
disastro, con aggiugnere che ne
ebbe gran danno la Liguria, l'Emilia e
la Marca Venetica, cioè di Verona; e che
Brescia in gran parte cadde, con rimaner
seppellita nelle rovine una moltitudine di
uomini, e specialmente di eretici. Nè voglio
tacere una bella particolarità, che egli
di veduta soggiugne intorno a san Francesco
d'assisi: <i>Eodem anno</i>, dice egli, <i>in
die Assuntionis Dei Genitricis quum essem
Bononiae in studio, vidi sanctum Franciscum
praedicantem in platea ante palatium
publicum, ubi tota paene civitas convenerat.
Fuit autem exordium sermonis
ejus angeli, homines, daemones; de his
enim tribus spiritibus rationalibus ita bene
et discrete proposuit, ut multis literatis,
qui aderant, fieret admirationi non modicae
sermo hominis idiotae; nec tamen
ipse modum praedicantis tenuit; sed quasi
concionantis. Tota vero verborum ejus
discurrebat materies ad extinguendas inimicitias,
et ad pacis foedera reformanda.
Sordidus erat habitus, persona contemtibilis,
et facies indecora. Sed tantam Deus
verbis illius contulit efficaciam, ut multae
tribus nobilium, inter quos antiquarum
inimicitiarum furor immanis multa sanguinis
effusione fuerat debacchatus, ad
pacis consilium reduceretur. Erga ipsum
vero tam magna erat reverentia hominum
et devotio, ut viri et mulieres in eum
catervatim ruerent, satagentes vel fimbriam
ejus tangere, aut aliquid de pannulis
ejus auferre</i>. Prevalse in questo
anno nella città di Ferrara la fazione di
Salinguerra, capo de' Ghibellini, in guisa
<span class="pagenum" id="Page_1057">[1057]</span>
che <i>Azzo VII</i> marchese d'Este e d'Ancona
con quei del suo partito guelfo
fu obbligato ad uscir della città. Per
rifarsi di questo affronto <span class="fnote">[Roland., Chron., lib. 2, cap. 2.]</span> il marchese
mise insieme un esercito raccolto
da Rovigo, e dagli altri suoi Stati, e
dalla Lombardia e marca di Verona, e
andò a mettere il campo sotto Ferrara
vicino al Po. Salinguerra, volpe vecchia,
temendo che si sollevasse il popolo contra
di lui, mandò al marchese, con accordargli
che entrasse in Ferrara, dove si
tratterebbe amichevolmente di concordia
fra le parti. Cadde buonamente nella rete
il marchese, ed entrò con cento nobili
del suo partito nella città. Allora Salinguerra,
fatta correr voce che gli entrati
con mala maniera prendevano il vivere
per sè e per li loro cavalli, e faceano altre
insolenze, gridò all'armi, all'armi. Parte
degli entrati ebbe la fortuna di salvarsi
col marchese, gli altri restarono uccisi,
e fra questi Tisolino da Campo San Pietro,
nobilissimo cavalier padovano, nel
ritirarsi fu fermato dai contadini d'una
villa chiamata Girzola, o Guzola. Dopo
averne ammazzati alcuni, senza mai volersi
rendere, per mano di quella canaglia
perdè miseramente la vita, del che
fu non lieve dolore e compassione per
tutta la marca veronese. Contuttociò
neppure per questo imparò il marchese
d'Este a conoscere se Salinguerra fosse
personaggio da fidarsi di lui. I nobili milanesi
fuorusciti <span class="fnote">[Gualv. Flamma, in Manip. Flor., cap. 255.]</span> ed <i>Arrigo da Settala</i>
arcivescovo, che aveano per loro capo
Ottone da Mandello, erano tuttavia in
rotta coi popolari padroni della città,
governati da Ardigetto Marcellino. Seguirono
guasti ed incendii non pochi nel
distretto. Finalmente i due nemici eserciti
vennero a fronte in campagna, ed
ognun si aspettava che si venisse alle
mani; quando, essendosi interposte persone
savie e zelanti del pubblico bene,
segui pace fra loro. Nel mese di marzo
del presente anno Sozzo, o Gozzo de' Coleoni
<span class="pagenum" id="Page_1058">[1058]</span>
da Bergamo, podestà di Cremona,
ebbe la gloria di far pace fra i nobili e i
popolari di Piacenza <span class="fnote">[Chron. Placent., tom. 16 Rer. Italic.]</span>, e di pubblicarla
nella piazza maggiore di quella città, con
determinare che i nobili avessero la metà
degli onori e due parti delle ambascerie,
e il popolo la metà degli onori e
la terza parte delle ambascerie. Ecco i
motivi ordinarii delle guerre civili in
questi tempi fra la nobiltà e il popolo
delle città libere. Ma non passarono molti
mesi che i nobili, costretti ad abbandonar
la città colle lor famiglie, tornarono alle
lor castella, e ricominciarono la guerra
contro la città. Riuscì in quest'anno ai
Genovesi <span class="fnote">[Caffari, Annal. Genuens., lib. 3, tom. 6 Rer.
Italic.]</span> dopo un lungo e forte blocco
di ridurre all'antica lor suggezione
ed ubbidienza la città di Ventimiglia.
Ereditario era l'odio e l'emulazione fra
essi Genovesi e i Pisani; e, dovunque si
trovavano, poco ci voleva ad accendersi
lite fra loro, e la lite per lo più si decideva
coll'armi. In quest'anno appunto
nella città d'Accon, ossia d'Acri, segui
una fiera baruffa fra queste due nazioni.
Ebbero la peggio i Pisani. La vendetta
che ne fecero fu di appiccar fuoco alle
case de' Genovesi, per cui non solamente
rovinò la lor torre, che era di mirabil
bellezza e di grande altezza, ma ne rimase
anche la maggior parte di quella
città distrutta. Il <i>re Giovanni</i> favoriva i
Pisani, e però gran danno n'ebbero i
Genovesi.
</p>

<hr />
</div>

<div class="chapter">
<h2 class="hidden" id="MCCXXIII">MCCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Onorio III</span> papa 8.</td>
  </tr>
  <tr>
    <td><span class="smcap">Federigo II</span> imperadore 4.</td>
  </tr>
</table>

<p>
O era sul fine del precedente anno
venuto, o certamente sul principio di
questo venne a Roma <i>Giovanni di Brenna</i>
re di Gerusalemme, con somma benignità
e molte carezze accolto dal pontefice
<i>Onorio III</i>. Erano con lui i gran
mastri de' cavalieri templarii, ospitalarii
<span class="pagenum" id="Page_1059">[1059]</span>
e teutonici <span class="fnote">[Ricard. de S. German., in Chron. Raynald.,
Annal. Eccl.]</span>. Allora il papa invitò l'imperador
<i>Federigo II</i> ad un congresso,
che si dovea tenere in San Germano.
Non mancò Federigo, mossosi di Sicilia,
d'essere colà al tempo prefisso; ma perciocchè
il sommo pontefice tuttavia si
trovava incomodato dal male della gamba,
nè potè fare quel viaggio, Ferentino
fu destinato per quell'abboccamento.
V'intervennero il papa, l'imperadore, il
re di Gerusalemme co' suoi, e molti altri
signori, colà invitati dal papa zelantissimo
per gli affari di Terra santa. Restò
ivi conchiuso, che giacchè duravano le
tregue coi Saraceni, e tempo si richiedeva
per fare i necessarii preparamenti,
l'Augusto Federigo da lì a due anni nella
festa di san Giovanni Batista farebbe il
passaggio in Levante con tutte le forze
sue: al che egli si obbligò con solenne
giuramento, sotto pena della scomunica.
Fu stabilito inoltre che esso Federigo
contraesse allora gli sponsali con <i>Jolanta</i>
figliuola unica del suddetto Giovanni re
di Gerusalemme, per celebrarne il matrimonio
a suo tempo: con che si figurò
il saggio pontefice di maggiormente animar
Federigo a quell'impresa per la
speranza di acquistare un regno, di cui
doveva essere erede la suddetta Jolanta.
Terminato il congresso, passò il re Giovanni
in Francia, in Inghilterra e in Ispagna
a cercar de' soccorsi. Onorio papa
anch'egli continuò con calde lettere le
paterne esortazioni e preghiere sue ai re
e principi della cristianità, acciocchè
ciascuno dal suo canto porgesse mano
ai bisogni di Terra santa. Federigo, preso
congedo dal papa, passò per Sora, e andò
a Celano, che si trovava allora assediato
dalle sue milizie. Era quella forte
terra difesa da Tommaso antico conte
d'essa. Benchè facesse venire la moglie e
il figliuolo del medesimo conte per esortarlo
a rendersi, nulla potè ottenere. Incamminossi
Federigo verso la Sicilia; e
non per anche s'era imbarcato, che, frappostosi
<span class="pagenum" id="Page_1060">[1060]</span>
il papa, il conte di Celano venne
ad un accordo, per cui cedette all'imperadore
Celano ed altre sue terre, con
obbligo di uscire del regno, e facoltà di
condur seco tutte le robe e gli aderenti
suoi. Alla moglie di lui fu riserbata la
contea di Molise, e datone anche il possesso.
Eseguita la capitolazione, fu ordinato
agli abitanti di Celano di uscirne
coi loro mobili, e poi da' fondamenti fu
distrutta quella terra, e gli abitanti furono
col tempo trasportati in Malta per
popolar quell'isola che oggidì è sì famosa.
Passò dunque Federigo in Sicilia per
attendere a domare i Saraceni più che
mai ostinati nella lor ribellione. Il terribil
flagello del tremuoto, che nel Natale
dell'anno precedente recò tanta rovina
a Brescia, se non apportò gran danno,
cagionò ben gran terrore alla città di
Piacenza <span class="fnote">[Chron. Placent., tom. 16 Rer. Ital.]</span>. Però quei popolari e nobili
fuorusciti, prima divisi, compunti ora al
vedere l'ira di Dio, spontaneamente conchiusero
la pace fra loro; e il popolo, ito
ad incontrare la nobiltà, l'introdusse
lietamente nella patria comune. Ne' vecchi
Annali di Modena <span class="fnote">[Annales Veteres Mutinens., tom. 11 Rer.
Italic.]</span> si legge che
in quest'anno <i>multae paces compositae
fuerunt occasione Carthaginis</i>. Ciò che
si voglia dir questo autore, nol so io
indovinare con quel nome di <i>Cartagine</i>.
E che non paia errore in vece di <i>terremoto</i>,
si può dedurre dal soggiugner egli:
<i>Eodem anno fuit terraemotus magnus</i>.
Altri ancora hanno riferito al presente
anno il famoso terremoto dell'anno
precedente, perchè accaduto nel Natale
del Signore, da cui molte città cominciavano
a contare l'anno nuovo. Benvenuto
da San Giorgio <span class="fnote">[Benvenuto da S. Giorgio, Storia del Monferrato.]</span> accenna sotto questo
anno una concession d'alcune castella
fatta da Federigo imperadore a <i>Guglielmo
marchese</i> di Monferrato con diploma
dato nel mese di aprile di quest'anno
<span class="pagenum" id="Page_1061">[1061]</span>
<i>in obsidione Cetani</i> (<i>Celani</i>, credo io), e
fra' testimoni si legge <i>Rainaldus dux Spoleti</i>.
Questo medesimo duca di Spoleti il
truovo io in altro diploma d'esso Federigo
dell'anno 1220 da me dato alla
luce <span class="fnote">[Antichità Estensi, P. I, cap. 41.]</span>, e in altri diplomi riferiti dal
suddetto Benvenuto nel 1224, e dal
Margarino <span class="fnote">[Bullar. Casinens., tom. 2, Constit. CCXLVI.]</span> nel 1226. È cosa da osservare,
perchè in questi tempi il pontefice
era in possesso del ducato di Spoleti.
Dovea quel Rinaldo portarne solamente
il titolo, perchè figliuolo di chi già ne era
stato investito.
</p>

<hr />
</div>

<div class="chapter">
<h2 class="hidden" id="MCCXXIV">MCCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Onorio</span> III papa 9.</td>
  </tr>
  <tr>
    <td><span class="smcap">Federigo</span> II imperadore 5.</td>
  </tr>
</table>

<p>
Tanto da Gotifredo Monaco <span class="fnote">[Godefridus Monachus, in Chron.]</span>,
quanto dalle lettere dello stesso imperador
Federigo, rapportate dal Rinaldi <span class="fnote">[Raynaldus, Annal. Eccl.]</span>,
abbiamo che esso augusto per mostrare,
oppure per far credere al pontefice
l'animo suo risoluto per la liberazion di
Terra santa, ed animar con ciò i principi
di Germania a dar soccorsi per la
sacra impresa, scrisse d'aver quasi in
pronto cento galee ne' suoi porti ben
armate; e ch'egli inoltre facea fabbricar
cinquanta uscieri, ossia grosse navi da
trasportar cavalleria: di modo che, secondo
i suoi conti, potea condurre in esse sole
cinquanta navi duemila cavalieri coi lor
cavalli, e inoltre dieci mila fanti. Aveano
questi uscieri i lor ponti da gittare in
terra, per li quali avrebbono potuto gli
uomini uscire a cavallo dalle navi stesse.
Oltre a ciò, aspettava assaissimi altri legni
da varie parti dell'Italia, capaci di una
altra armata. Spedì ancora suoi uffiziali
in Germania per far gente, e muovere
que' principi, ed anche il re d'Ungheria,
alla crociata, offerendo a tutti passaggio
e danaro pel suo regno. Insomma pare
ch'egli operasse daddovero fin qui per
<span class="pagenum" id="Page_1062">[1062]</span>
l'esecuzion delle sue promesse. Ma si
doleva di saper di certo che niun soccorso
si potea sperare dalla Francia ed
Inghilterra, ch'erano in guerra fra loro;
e fors'anche ricusavano di accudire alla
sacra impresa, che finora era costata la
vita di tante centinaia di migliaia d'uomini,
e tanti tesori ai cristiani, con sì poco frutto
in fine della cristianità. Intanto <i>Giovanni
re</i> di Gerusalemme, ito in Ispagna, s'indusse
a prendere in moglie <i>Berengaria</i>
sorella del re di Castiglia. Non dovette
già piacere all'Augusto Federigo un tal
matrimonio, dacchè per isperanza di
ereditare il di lui regno s'era indotto
agli sponsali colla figlia del medesimo re
Giovanni. E fin qui era durata la guerra
in Sicilia contra de' Saraceni ribelli, che,
afforzati nelle montagne, mostravano
poca paura dell'armi cristiane. Tuttavia
nell'anno presente furono così stretti,
che finalmente la maggior parte d'essi
implorò perdono, che ben volentieri concedette
loro l'Augusto Federigo. Ma affinchè
non inquietassero in avvenire la Sicilia,
e cessasse ancora il pericolo che
costoro tirassero un dì dall'Africa dei
rinforzi della loro setta, prese Federigo
lo spediente di trasportarli in Puglia,
lungi dal mare, con dar loro ad abitare
nella provincia di Capitanata la città
di Nocera disabitata, che da lì innanzi
fu appellata <i>Nocera de' Pagani</i> a distinzion
d'altre Nocere. Scrive Giovanni
Villani <span class="fnote">[Giovanni Villani, Chron., lib. 6, cap. 14.]</span> che furono <i>più di venti mila
Saraceni da arme</i> condotti colà: il che mi
sembra esorbitante numero, considerando
le lor famiglie che non sarebbono
capite in Nocera. Ebbe anche Federigo
la mira, colla fondazion di questa colonia
maomettana, di tenere in briglia i Pugliesi.
Col tempo ne fece doglianza la
corte di Roma. Non mancano scrittori
che credono succeduto molti anni dappoi
un tal trasporto. Certo è che non finì
qui la guerra coi Saraceni, e ne restò
almeno in Sicilia un'altra parte di tuttavia
<span class="pagenum" id="Page_1063">[1063]</span>
contumaci <span class="fnote">[Richardus de S. Germano, in Chron.]</span>. Federigo si servì di
questo pretesto per chiamare in Sicilia
Ruggieri dall'Aquila, Jacopo da San Severino,
e il figliuolo del conte di Tricarico,
fingendo di volersene valere contra d'essi
Saraceni. Andarono que' baroni; furono
messi in prigione; e sulle lor terre i regii
uffiziali stesero le griffe. Il perchè non
viene espresso. Tolse ancora alla contessa
di Molise le sue terre, ed impose delle
nuove gravezze ai popoli. S'egli fosse
lodato per questo non occorre ch'io
il dica.
</p>

<p>
Insorsero in quest'anno ancora delle
brighe fra i nobili e popolari di Piacenza
a cagion d'un omicidio <span class="fnote">[Chron. Placent., tom. 16 Rer. Italic.]</span>; e di nuovo
la nobiltà prese la risoluzione di ritirarsi
fuori di città. Anche in Modena <span class="fnote">[Annales Veteres Mutinens., tom. 11 Rer.
Italic.]</span> cominciò
a metter piede la discordia in
quest'anno fra i cittadini, e le fazion
furono in armi. L'una d'esse prese la
torre maggiore di San Geminiano, e vi
si afforzò: laonde il podestà fece di
molte condanne. Scritto è negli stessi
Annali di Modena che <i>Guglielmo marchese</i>
di Monferrato con grande accompagnamento
di nobili lombardi andò in
<i>Alemagna</i>, dove da lì a due anni mori. In
vece di <i>Alemanniam</i>, s'ha quivi da scrivere
<i>Romaniam</i>. Abbiamo da Benvenuto
da San Giorgio <span class="fnote">[Benvenuto da San Giorgio, Storia del Monferrato.]</span> che questo principe,
lasciandosi trasportar dalla voglia di
ricuperare il regno di Tessalia, che era
stato da <i>Teodoro Lascari</i> tolto a <i>Demetrio</i>
suo fratello, fece grande ammasso di
gente, e specialmente di nobili suoi amici
per quella impresa, ch'egli concepiva
molto facile. Ma, mancandogli il danaro
occorrente per tante spese, passò nell'anno
presente in Sicilia affine d'impetrarne
dall'imperador Federigo. Ottenne infatti
da lui sette mila marche di argento al
peso di Colonia, ciascuna delle quali pesava
mezz'oncia, ma con dargli in pegno
<span class="pagenum" id="Page_1064">[1064]</span>
la maggior parte delle sue terre e dei
suoi vassalli di Monferrato, tutte e tutti
ad un per uno annoverati nello strumento
riferito da esso Benvenuto; il che è una
prodigiosa quantità. Potrebbe sospettarsi
errore in quel <i>sette mila</i>, parendo troppo
poco rispetto al pegno. Nè solamente
impegnò a Federigo quegli Stati, ma
gliene diede il possesso e le rendite da
godersi finchè fosse restituita tutta la
somma di esso danaro. Lo strumento di
tale sborso e pegno fu fatto in Catania
nel dì 24 di marzo dell'anno presente.
Andò il marchese col fratello Demetrio
e con <i>Bonifazio</i> suo figliuolo a Salonichi,
e pare che riavesse quella ricca città;
ma nel seguente anno vi lasciò la vita
attossicato, per quanto fu creduto, dai
Greci. Dopo aver perduta quasi tutta la
sua armata, suo figliuolo Bonifazio se ne
tornò in Italia, e Demetrio suo zio poco
stette a venirsene anch'egli, cacciato di
nuovo dai Greci. Questo infelice fine ebbe
la spedizion del marchese Guglielmo.
Come poi Bonifazio suo figliuolo disimpegnasse
le terre suddette non l'ho ben
saputo discernere.
</p>

<p>
La frode fatta in Ferrara l'anno 1222
da <i>Salinguerra</i> ad <i>Azzo VII</i> marchese
d'Este, e la morte di Tisolino da Campo
San Piero, che era de' più cari amici di
esso marchese, stavano fitte nel cuore di
questo principe <span class="fnote">[Roland., Chron., lib. 2, cap. 4. Chronicon
Estense, tom. 14 Rer. Italic. Monachus Patavinus,
in Chron.]</span>. Egli perciò nell'anno
presente, raunato un buon esercito dei
suoi Stati, e degli amici di Mantova, Padova
e Verona, volendone far vendetta,
ritornò all'assedio di Ferrara. Tanto
seppe fare e dire con lettere ed ambasciate
affettuose l'astuto Salinguerra,
che indusse il conte Riccardo da San Bonifazio
con una certa quantità d'uomini
a cavallo ad entrare in Ferrara, sotto
specie di conchiudere un amichevole accordo.
Ma, entrato, fu ben tosto fatto prigione
con tutti i suoi, e però il marchese
d'Este deluso si ritirò da quell'assedio.
<span class="pagenum" id="Page_1065">[1065]</span>
È da stupire come signori savii, i quali
doveano essere abbastanza addottrinati
dal precedente inganno, si lasciassero di
bel nuovo attrappolare da quel solenne
mancator di parola. Adirato per questo
successo il marchese Azzo, si portò all'assedio
del castello della Fratta, de' più
cari che si avesse Salinguerra; e tanto
vi stette sotto, che a forza di fame se ne
impadronì, con infierir poi barbaramente
contra que' difensori ed abitanti. Di ciò
scrisse Salinguerra ad Eccelino da Romano
suo cognato con amarezza; ed
amendue cominciarono più che mai da lì
innanzi a studiar le maniere di abbattere
la fazion guelfa, di cui capo era il marchese
d'Este. Negli Annali vecchi di Modena <span class="fnote">[Annales Veteres Mutinens., tom. 11 Rer.
Italic.]</span>
si legge che i Veronesi, Mantovani
e Ferraresi furono all'assedio del
Bondeno, e se ne partirono con poco gusto
ed onore. I Ferraresi uniti co' Veronesi
dovettero essere i fuorusciti, aderenti
al marchese d'Este. Mossero in
quest'anno guerra gli Alessandrini ai
Genovesi <span class="fnote">[Caffari, Annal. Genuens., lib. 6, tom. 6 Rer.
Ital.]</span> per cagion della terra di
Capriata, pretesa da essi di loro ragione.
Ricavati molti aiuti dai Tortonesi, Vercellini
e Milanesi, uscirono in campagna
contra di quella terra. Non furono lenti
ad accorrere alla difesa i Genovesi, alla
vista de' quali batterono gli Alessandrini
la ritirata. Restò preso ed incendiato
Montaldello, castello degli Alessandrini,
e Tessaruolo, castello de' Genovesi. Tornaronsi
dopo queste baruffe le armate ai
lor quartieri. Secondo gli Annali di Bologna <span class="fnote">[Chron. Bononiense, tom. 18 Rer. Ital.]</span>,
passò in quest'anno per quella
città Giovanni di Brenna re di Gerusalemme
colla moglie, di ritorno dalla Germania.
</p>

<p>
<span class="pagenum" id="Page_1066">[1066]</span>
</p>

<hr />
</div>

<div class="chapter">
<h2 class="hidden" id="MCCXXV">MCCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Onorio</span> III papa 10.</td>
  </tr>
  <tr>
    <td><span class="smcap">Federigo</span> II imperadore 6.</td>
  </tr>
</table>

<p>
Tali vessazioni ebbe in quest'anno
papa <i>Onorio III</i> da Parenzio, senatore di
Roma, e dal senato romano, che fu necessitato
a partirsi da quella città con
passare ad abitare in Tivoli <span class="fnote">[Richardus de S. Germano.]</span>. Era venuto
in questo mentre da oltramonti <i>Giovanni
re</i> di Gerusalemme colla moglie
<i>Berengaria</i>. Prese stanza in Capoa, ben
accolto e trattato d'ordine dell'imperadore.
Quivi gli partorì la regina una figliuola.
Andò poi a Melfi ad aspettar
l'imperadore, il quale in questi tempi
chiamò tutti i baroni e vassalli di Puglia,
per continuar la guerra ai Saraceni. Ma
perciocchè cominciava ad avvicinarsi il
tempo de' due anni pattuiti, dopo i quali
s'era obbligato a fare il passaggio di
Terra santa, nè egli avea gran voglia di
passare quel sì gran fosso, inviò il re
Giovanni a papa Onorio per ottener nuove
dilazioni. Era il pontefice in Rieti;
ascoltò benignamente le dimande e scuse
di <i>Federigo</i>, e poscia spedì a San Germano
<i>Pelagio</i> vescovo d'Albano, e Guala
cardinale di San Martino, acciocchè stabilissero
con lui una nuova convenzione.
Colà comparve ancora Federigo, e fu risoluto
che egli nell'agosto dell'anno 1227
irremissibilmente passerebbe in aiuto di
Terra santa, e militerebbe per due anni in
quelle contrade con mille uomini d'armi
da tre cavalli l'uno, e cento legni da trasporto,
e cinquanta galee ben armate. In
questo mezzo egli darebbe il passaggio a
due mila uomini d'armi coi lor famigli.
Se non eseguiva, gli era intimata la scomunica
papale; ed egli fece giurare <i>Rinaldo</i>
duca di Spoleti nell'anima sua, che
compierebbe la promessa fatta. Dava non
poco da pensare ad esso imperadore il
contegno de' Milanesi, che fin qui non lo
aveano voluto riconoscere per re, nè per
imperadore. Perciò spedì lettere circolari
<span class="pagenum" id="Page_1067">[1067]</span>
ai principi di Germania e di Lombardia,
e ai podestà delle città libere d'Italia, acciocchè
comparissero per la Pasqua di
Risurrezione dell'anno seguente a Cremona,
dove pensava di tenere un gran
parlamento. Intanto insorsero delle amarezze
fra lui e papa Onorio. Ne fu la cagione
l'avere il pontefice provveduto di
vescovi le chiese vacanti di Salerno, Capoa,
Consa ed Aversa, senza che ne sapesse
parola Federigo. Stimò egli questo
di grave pregiudizio alla sua corona, e però
vietò il possesso di quelle chiese a quei
prelati. Venuto poscia il mese di novembre,
arrivò felicemente a Brindisi <i>Jolanta</i>
figliuola di <i>Giovanni re</i> di Gerusalemme; e
in quella città si celebrarono solennemente
le di lei nozze con Federigo. Scrisse il
Sigonio <span class="fnote">[Sigon., de Regno Ital., lib. 17.]</span> con altri che queste nozze furono
fatte in Roma, ed aveva il pontefice
coronata Jolanta nel Vaticano. Riccardo
da San Germano, autore contemporaneo,
chiaramente attesta che tal funzione seguì
in Brindisi. Circa questi tempi i Milanesi
ed altre città di Lombardia cominciarono
a rinnovar la lega lombarda, già
nata sotto Federigo I Augusto. Vedevano
essi che Federigo II era principe che in
Sicilia e Puglia aggravati tenea, bassi e in
briglia i suoi popoli e baroni, voleva anche
comandare a bacchetta per mezzo
de' suoi uffiziali in Lombardia; insomma
facea paura a tutti, siccome principe di
gran potenza, di non minore attività, ambizione
ed accortezza, ma di poca fede.
Se vogliam credere a Gotifredo Monaco <span class="fnote">[Godefridus Monachus, in Chron.]</span>,
papa Onorio III, neppur egli fidandosi
di Federigo, fu il promotore della
rinnovazion della lega di Lombardia. Abbiamo
poi da Rolandino <span class="fnote">[Rolandinus, Chron., lib. 2, cap. 4.]</span>, che i rettori
di Lombardia (il che vuol dire della lega)
tanto si adoperarono, che fecero mettere
in libertà Riccardo conte di San Bonifazio
con tutti i suoi, fraudolentemente
presi nell'anno addietro in Ferrara da
<span class="pagenum" id="Page_1068">[1068]</span>
Salinguerra. Tornossene egli alla sua città
di Verona <span class="fnote">[Monachus Patavinus, in Chron.]</span>; ma pochi mesi passarono
che molti nobili e potenti della sua
fazione in essa città, corrotti dal danaro
di Salinguerra, si unirono coi Montecchi
ghibellini della fazione contraria, e il cacciarono
da Verona. Allora fu che Eccelino
da Romano, il quale unitissimo con
Salinguerra tenne mano a questi trattati,
corse a Verona in rinforzo de' Montecchi,
e incominciò a prendere un po' di
dominio in quella città. Si ricoverò il
conte Riccardo in Mantova, città che
l'amava forte, e sua protettrice fu sempre.
Ma dispiacendo queste civili rotture
ai rettori della lega lombarda, in tempo
ch'era cotanto necessaria l'unione per
resistere ai disegni dell'imperador Federigo,
impiegarono sì vigorosamente i loro
uffizii, che per ora pace seguì, e il conte
ritornò a Verona.
</p>

<p>
Perchè continuavano le discordie fra
i cittadini di Modena <span class="fnote">[Annales Veteres Mutinens., tom. 11 Rer.
Italic.]</span>, il marchese Cavalcabò,
podestà d'essa città, fece atterrar
tutte le torri de' nobili, per levar loro il
comodo di farsi guerra l'uno all'altro
dalle medesime torri. Altrettanto si praticò
in altre città in varii tempi pel medesimo
fine. Per attestato di Galvano
Fiamma <span class="fnote">[Gualv. Flamm., in Manipul. Flor., cap. 258.]</span>, cessò in quest'anno la divisione
fra i nobili e popolari di Milano.
Il suono della vicina venuta dell'imperador
Federigo persuase loro la pace ed
unione per evitare i pericoli di perdere
la lor libertà. Nè si dee tacere, che in questo
anno ebbe principio la nimistà fra esso
imperadore e il suocero suo Giovanni re
di Gerusalemme. Avea Giovanni conseguito
il titolo di re per avere sposata la
principessa <i>Maria</i> erede del regno gerosolimitano.
Da questo matrimonio essendo
nata un'unica figliuola, cioè <i>Jolanta</i>, divenuta
moglie di Federigo II Augusto,
certo è che la medesima portava seco in
eredità lo stesso regno; nè Federigo tardò
<span class="pagenum" id="Page_1069">[1069]</span>
molto ad aggiugnere nei suoi sigilli
e diplomi il <i>Rex Hierusalem</i>, e mandò
anche uffiziali a prenderne il possesso;
cosa che fu mal sentita da tutti. Giovanni,
principe per altro di gran valore e senno,
che non avea pensato a premunirsi contra
di questo colpo, immaginandosi che
la figliuola e il genero gli lascerebbono
godere, finchè egli vivesse, quel per altro
troppo lacerato regno, perchè della maggior
parte erano possessori i Saraceni,
trovandosi ora deluso, la ruppe con
Federigo nell'anno vegnente, e mosse
da lì innanzi cielo e terra contra di lui.
Le Croniche di Bologna <span class="fnote">[Chron. Bononiens., tom. 18 Rer. Italic.]</span> riferiscono
a quest'anno il divieto fatto da Federigo
Augusto dello studio generale di
Bologna, acciocchè gli scolari andassero
a quel di Napoli, istituito veramente
da lui nel precedente anno, per testimonianza
di Riccardo da San Germano <span class="fnote">[Richardus de S. German., in Chron.]</span>,
con invitar colà da tutte le parti insigni
professori dell'arti e delle scienze. Più
probabile è, che questa percossa arrivasse
a Bologna solamente nell'anno seguente:
percossa gravissima, se fosse durata a
quella città, perchè dall'università degli
studii colavano in Bologna immense
ricchezze, che poi servivano a renderla
sì orgogliosa e manesca contra di tutti i
vicini. Vi furono degli anni, nei quali si
contarono dieci mila scolari in Bologna.
Tutti vi portavano buone somme di
denaro. E forse circa questi tempi ebbe
principio l'università di Padova pel divieto
fatto nell'anno presente, o, per dir
meglio, nel seguente, dal suddetto imperador
Federigo <span class="fnote">[Raynaldus, in Annal. Eccles.]</span>. Procurò parimente
esso Augusto che il sommo pontefice si
interponesse per ridurre al loro dovere
i Milanesi ed altri popoli di Lombardia,
i quali più che mai si faceano conoscere
alieni d'animo dall'imperadore, e gli
negavano ubbidienza per antico odio contro
la casa di Suevia, e per nuovi sospetti,
che Federigo pensasse a mettergli in ischiavitù.
<span class="pagenum" id="Page_1070">[1070]</span>
Scrisse il papa delle forti lettere
ma i Lombardi, o perchè sapevano che
non le avea scritte di buon cuore, o perchè
queste non furono bastanti ad affidarli,
continuarono a far de' preparativi
per difendersi dai di lui attentati.
Seguitò in quest'anno ancora la guerra
fra gli Alessandrini e Tortonesi dall'un
canto, e i Genovesi ed Astigiani comperati
con danaro dall'altro <span class="fnote">[Caffari, Annal. Genuens., lib. 6, tom. 6
Rer. Italic.]</span>. Fecero i
Genovesi lega ancora con <i>Tommaso conte</i>
di Savoia, che si obbligò di mantenere in
lor favore ducento uomini d'armi, cadauno
con un donzello armato e due scudieri.
Si fece anch'egli ben pagare. I Milanesi,
all'incontro, e i Vercellini spedirono
dei rinforzi agli Alessandrini. Diedersi
i loro eserciti varie spelazzate, ma
si guardarono di decider le liti con una
giornata campale. Abbiamo nondimeno
dalla Cronica d'Asti <span class="fnote">[Chron. Astense, tom. 11 Rer. Ital.]</span> che circa la
metà di giugno gli Astigiani, ad istanza
de' Genovesi, uscirono in campagna, e
presso a Quatorda venuti alle mani cogli
Alessandrini, voltarono infine le spalle,
con lasciarvi circa dugento prigioni. Tornarono
poscia in campo, e vicino a Calamandrona,
attaccata di nuovo battaglia
cogli Alessandrini, nel dì 7 di settembre
ne riportarono una rotta più sonora, per
cui circa ottocento de' loro soldati rimasti
prigionieri stettero nelle carceri di
Alessandria con incredibili patimenti per
quasi due anni e mezzo, e molti vi morirono.
Ebbero gli Astigiani per questa
guerra danno per più di ducento mila lire.
Di tali svantaggi non si vede parola negli
Annali di Genova, secondo il costume
degli storici che tacciono o infrascano i
sinistri loro avvenimenti, ed ingrandiscono
ed esaltano i prosperosi. In Milano,
per saggio maneggio di Aveno da Mantova
podestà, si formò nuova concordia
fra i nobili e popolari. Il Corio <span class="fnote">[Corio, Istor. di Milano.]</span> ne
rapporta lo strumento colle note cronologiche,
<span class="pagenum" id="Page_1071">[1071]</span>
poco esattamente, a mio credere,
copiate, dove si leggono tutte le condizioni
dell'accordo.
</p>

<hr />
</div>

<div class="chapter">
<h2 class="hidden" id="MCCXXVI">MCCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXVI</span>. Indiz. <span class="smcap lowercase">XIV</span>.</td>
  </tr>
  <tr>
    <td><span class="smcap">Onorio</span> III papa 11.</td>
  </tr>
  <tr>
    <td><span class="smcap">Federigo</span> II imperadore 7.</td>
  </tr>
</table>

<p>
Il minor pensiero, che si avesse in
questi tempi l'imperador <i>Federigo</i>, era
quello della spedizione in Terra santa.
Unicamente gli stava a cuore la Lombardia,
in cui collegatisi i Milanesi con
altri popoli, davano abbastanza a conoscere
di non volere che egli mettesse loro
il giogo. Per altro erano in Italia de' cattivi
umori in volta. Federigo sospettava
che il papa segretamente lavorasse delle
mine contra di lui, e tenesse buone corrispondenze
coi Lombardi. All'incontro
al papa non mancavano dei gravi motivi
d'essere disgustato di Federigo, che dispoticamente
taglieggiava non meno i
laici che gli ecclesiastici del suo regno,
per adunar tesori, da impiegare non già
in soccorso della cristianità in Levante,
ma per opprimere i Lombardi. Taccio
altri motivi, nell'esame de' quali io non
oso entrare, perchè i gabinetti de' principi
son chiusi agli occhi miei. Ma non
si può far di meno di non riconoscere
che in questi tempi era forte imbrogliata
la politica colla religione, e che Federigo
II specialmente anteponeva la prima
alla seconda. Fuor di dubbio è, che <span class="fnote">[Raynaldus, Annal. Ecclesiast.]</span>
esso Federigo scrisse con dell'alterigia
una mano di doglianze al sommo pontefice,
il quale gli rispose in buona forma,
tacciandolo d'ingratitudine verso la santa
Sede e verso il re Giovanni, di maniera
che esso imperadore tornò poi a scrivere
delle lettere meglio concertate ed umili,
perchè conobbe di quanto pregiudizio gli
potesse essere il romperla colla corte di
Roma. Abbiamo da Riccardo da San
Germano <span class="fnote">[Richardus de S. Germano, in Chron.]</span> che sul principio di questo
anno Federigo, ben lontano dal voler
<span class="pagenum" id="Page_1072">[1072]</span>
passare in Levante, e dall'adempiere le
promesse e i giuramenti, intimò a tutti i
baroni e vassalli di tenersi pronti per la
spedizione di Lombardia a Pescara nel
dì 6 di marzo. Lasciata poi l'imperadrice
in Terracina di Salerno, al divisato giorno
fu in Pescara; e di là, mosso l'esercito,
venne nel ducato di Spoleti, dove comandò
ai popoli di quella contrada di accompagnarlo
coll'armi in Lombardia. Ricusarono
essi di ubbidirlo senza espresso
ordine del papa, di cui erano sudditi.
Replicò lettere più vigorose colla minaccia
delle pene; e que' popoli le inviarono
al papa, il quale risentitamente ne scrisse
a lui, lamentandosi di un tale aggravio.
Allora fu che corsero innanzi e indietro
le querele di sopra accennate. Questo ci
fa ben intender quai giusti motivi si
avessero allora di sospettare che questo
principe fosse dietro a calpestar gl'Italiani,
dacchè niun riguardo avea neppure
pel sommo pontefice. Come poterono,
il meglio vi provvidero i Lombardi,
col rinforzar maggiormente la loro lega.
Nel dì 2 di marzo nella chiesa di San Zenone
nella terra di Mosio, distretto di
Mantova, fu stipulato lo strumento di essa
lega pubblicato dal Sigonio <span class="fnote">[Sigonius, de Regno Ital., lib. 17.]</span>, in cui i
deputati di Milano, Bologna, Piacenza,
Verona, Brescia, Faenza, Mantova, Vercelli,
Lodi, Bergamo, Torino, Alessandria,
Vicenza, Padova e Trivigi, stabilirono
fra loro una stretta alleanza di
difesa ed offesa per venticinque anni
avvenire, in vigore della concession loro
fatta da Federigo I Augusto di poter fare
e rinnovar leghe per la propria difesa.
Dalle lettere di papa Onorio III apprendiamo <span class="fnote">[Raynaldus, in Annal. Eccles.]</span>
che anche il marchese di Monferrato,
Crema, Ferrara, i conti di Biandrate,
ed altri luoghi e signori furono di
questa lega. Da Spoleti si trasferì l'Augusto
Federigo II a Ravenna, dove celebrò
la santa Pasqua nel dì 19 d'aprile; e
perciocchè Bologna e Faenza gli erano
contrarie, passò lungi da esse città, e
<span class="pagenum" id="Page_1073">[1073]</span>
venne a postarsi coll'armata a San Giovanni
in Persiceto. Di là portossi ad Imola,
e tanto vi si fermò, che, come prima, fu
cinta di bastioni e fosse quella città per
dispetto de' Bolognesi. Andava egli differendo
la sua venuta a Cremona, per tenervi
la progettata dieta, sulla speranza
che il <i>re Arrigo</i> suo figliuolo, chiamato
dalla Germania, coll'esercito tedesco e
molti principi di quel regno calassero.
Ma questi, secondo l'attestato di Gotifredo
Monaco <span class="fnote">[Godefridus Monachus, in Chron.]</span>, venuti fino a Trento,
per sei settimane furono astretti a fermarsi
colà, perchè i Veronesi aveano
presa ed armata la Chiusa nella valle
dell'Adige, nè lasciavano passar persona
che andasse o venisse dalla Germania.
Perciò il re Arrigo co' suoi, senza poter
vedere l'Augusto suo padre, se ne tornò
indietro, con lasciar nondimeno in Trento
una trista memoria della sua venuta;
perciocchè nella di lui partenza accidentalmente
attaccatosi il fuoco a quella città,
la ridusse quasi tutta in un mucchio
di pietre. Venne poscia l'imperador Federigo
sino a Parma, e quivi s'accorse
che poche città in Lombardia, oltre a
Modena, Reggio, Parma, Cremona, Asti
e Pavia, erano per lui. E portatosi di là
a Cremona, vi tenne ben la dieta <span class="fnote">[Chron. Cremonens., tom. 7 Rer. Ital.]</span>, ma
non già col concorso di gente ch'egli
sperava, e senza che alcuno v'intervenisse
della lega lombarda. Vi spedirono
i Genovesi il loro podestà Pecoraio da
Verona con una nobil comitiva. I Lucchesi,
i Pisani e i marchesi Malaspina si
fecero anch'essi conoscere fedeli ad esso
Augusto. Amareggiato al sommo Federigo
dall'avere scoperto maggiore di quel
che credeva il numero dei collegati contra
di lui, e tutti preparati a ripulsare
coll'armi le offese, sen venne a Borgo
San Donnino, dove mise al bando dello
imperio e dichiarò ree di lesa maestà le
città della lega, cassando i lor privilegii.
Fece anche fulminar dal vescovo d'Ildesein
<span class="pagenum" id="Page_1074">[1074]</span>
la scomunica contra di que' popoli,
che ne dovettero ben fare una risata.
</p>

<p>
Era egli nel mese di giugno in essa
terra di Borgo San Donnino, siccome
costa da tre suoi diplomi <span class="fnote">[Antiquit. Italic., Dissert. XXVII, pag. 705,
et XLVII, et XLIX.]</span>, spediti in
favore della città di Modena. Nel primo
conferma i suoi privilegii e diritti ad
essa città, concedendole ancora la facoltà
di batter moneta. Nel secondo annulla
l'ingiusto laudo già proferito da Ubertino
podestà di Bologna intorno ai confini
tra il Modonese e Bolognese, con
dichiarare minutamente essi confini con
dei nomi, oggidì difficili ad intendersi,
ma con apparir chiaramente che la potenza
di Bologna col tempo usurpò non
poco territorio al popolo di Modena. Il
terzo è una conferma della concordia
seguita fra i Modonesi e Ferraresi, Costituì
l'imperadore suo legato in Italia
<i>Tommaso conte</i> di Savoia <span class="fnote">[Caffari, Annal. Genuens., lib. 6, tom. 6 Rer.
Italic.]</span>; ed avvenne
che i popoli di Savona, di Albenga e di
altri luoghi della riviera di Ponente, sottrattisi
dall'ubbidienza de' Genovesi, si
diedero al medesimo conte di Savoia, e
gli giurarono fedeltà: il che sommamente
turbò il popolo di Genova. Trovato
che ebbe l'imperador Federigo sì mal
disposti contra di lui gli animi di tante
città di Lombardia, e di non aver seco
forze da potersi far rispettare e temere,
se ne tornò malcontento in Puglia. Quivi,
scorgendo che era tempo di trattar soavemente
col pontefice Onorio, ammise
alle lor chiese gli arcivescovi e vescovi
di Salerno, Brindisi, Consa, Aversa ed
altri, già creati senza suo consentimento;
ed insinuò al medesimo papa di voler
lui per arbitro delle differenze che passavano
fra la persona sua e le città lombarde.
Niuna difficoltà ebbero le stesse
città di rimettersi anch'elleno nel sommo
pontefice; e però spedirono a Roma
i lor deputati <span class="fnote">[Richardus de S. Germano.]</span>. Federigo del pari inviò
<span class="pagenum" id="Page_1075">[1075]</span>
colà per suoi plenipotenziarii gli arcivescovi
di Reggio, di Calabria e di Tiro; e
il gran mastro dell'ordine de' Teutonici.
Sentenziò poscia il papa che Federigo
concedesse il perdono alle città e persone
collegate, e cassasse tutti i processi e
le sentenze emanate contra di loro, e
nominatamente quella dello Studio e degli
scolari di Bologna; e facesse confermar
tutto dal <i>re Arrigo</i> suo figliuolo.
Obbligò le città collegate a somministrar
quattrocento uomini d'armi all'imperadore
in sussidio di Terra santa; e che
si restituissero tutti i prigioni, e che esse
facessero pace colle città aderenti all'imperadore,
con altre condizioni ch'io tralascio.
Si accomodò a tutto Federigo
per non potere allora di meno; ma covando
nel medesimo tempo un fiero rancore,
da lì innanzi andò ruminando le
maniere di vendicarsi. E ben se l'immaginavano
i Lombardi: perlochè seguitarono
a vegliare e a fortificarsi per tutto
quello che potesse occorrere. In questa
occasione fu che i Bolognesi fabbricarono
ai confini del Modonese <span class="fnote">[Annales Veteres Mutinens., tom. 11 Rer.
Italic.]</span> Castelfranco,
e i Modonesi all'incontro d'esso
castello fabbricarono Castello Leone. Le
Croniche di Bologna <span class="fnote">[Chron. Bononiense, tom. 18 Rer. Ital.]</span> mettono la fondazion
di questi castelli all'anno seguente.
Passò a miglior vita in quest'anno nel
dì 4 di ottobre il mirabil servo di Dio
<i>san Francesco</i> d'Assisi nella patria sua,
con aver veduto in sua vita l'ordine suo
già dilatato per tutta quasi la cristianità.
Seguì nell'anno presente pace fra i nobili
e popolari di Piacenza <span class="fnote">[Chron. Placent., tom. 16 Rer. Ital.]</span>. E i Bolognesi
mandarono a Mantova in servigio
de' collegati lombardi <span class="fnote">[Matth. de Griffonibus, Chron. Bonon.,
tom. 18 Rer. Ital.]</span> ducento cinquanta
cavalieri e cinquanta balestrieri,
forse per sospetti che potesse calar gente
di Germania, o per sopire qualche discordia
in quella città. Dagli Annali di
<span class="pagenum" id="Page_1076">[1076]</span>
Asti <span class="fnote">[Chron. Astense, tom. 11 Rer. Ital.]</span> abbiamo che in questi tempi
cominciarono gli Astigiani a prestare ad
usura in Francia e in altri paesi d'oltramonti,
e vi fecero dei gran guadagni;
ma col tempo di molti guai soffrirono
nelle persone e nella roba. Questo iniquo
e scandaloso traffico (ed è ben da notare)
era in questi tempi il più favorito
mestiere d'altri Lombardi; ma sopra
gli altri vi si applicavano e in esso s'ingrassavano
i prestatori ed usurai fiorentini,
ed altri Toscani sparsi per Francia
ed Inghilterra. Dal che, a mio credere,
ebbe principio la potenza del popolo fiorentino.
Di così pestilente costume ho io
trattato altrove <span class="fnote">[Antiquit. Ital., Dissert. XVI.]</span>. Benvenuto da Imola
ne' suoi Commenti sopra Dante <span class="fnote">[Benvenut., tom. 1 Antiq. Ital.]</span> scriveva
circa il 1390, che anche a' suoi
tempi gli Astigiani erano ricchissimi perchè
tutti usurai.
</p>

<hr />
</div>

<div class="chapter">
<h2 class="hidden" id="MCCXXVII">MCCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Gregorio</span> IX papa 1.</td>
  </tr>
  <tr>
    <td><span class="smcap">Federigo</span> II imperadore 8.</td>
  </tr>
</table>

<p>
Leggesi da me prodotto un diploma <span class="fnote">[Antiquit. Ital., Dissert. XLVI, pag. 909.]</span>,
con cui <i>Federigo II</i> Augusto nel
dì primo di febbraio in quest'anno 1227
rimette in sua grazia ed assolve da
ogni offesa a lui fatta le città di Milano,
Piacenza, Bologna, Alessandria, Torino,
Lodi, Faenza, Bergamo, Mantova, Verona,
Padova, Vicenza, Trivigi, Cremona,
il marchese di Monferrato, il conte di
Biandrate, ed altri luoghi, affinchè la
discordia non pregiudichi <i>al negozio della
Terra santa</i>, specialmente cassando la
costituzione sua, con cui aveva abolito
lo Studio pubblico di Bologna. In Bologna
appunto s'era ritirato <i>Giovanni</i> di
Brenna re di Gerusalemme, dacchè
esso imperador Federigo, facendo valere
i diritti di <i>Jolanta</i> figliuola d'esso Giovanni,
e moglie sua, l'uvea spogliato di
quella parte del regno di Gerusalemme
<span class="pagenum" id="Page_1077">[1077]</span>
che restava libera dal giogo de' Saraceni.
In quella città, secondo le Croniche di
Bologna <span class="fnote">[Chron. Bononiense, tom. 18 Rer. Ital.]</span>, si fermò per sei mesi, nel
qual tempo gli mori una figliuola partoritagli
dalla regina <i>Berengaria</i> sua moglie.
Parve a tutti, e massimamente al pontefice
<i>Onorio III</i>, un'insoffribil crudeltà quella
di Federigo, di avere ridotto, per così
dire, in camicia un principe di tanto valore
e prudenza, di cui più che mai abbisognavano
gl'interessi di Terra santa. Ne scrisse
con fervore esso papa all'imperador
Federigo <span class="fnote">[Raynaldus, in Annal. Eccl.]</span>, esortandolo a qualche
accordo, e a trattar meglio un sì degno
suocero. Ma l'ambizioso ed interessato
Federigo fece le orecchie sorde, nè un
soldo, nè un ritaglio di Stati gli volle
concedere. Il perchè, mosso a pietà il suddetto
pontefice, generosamente diede ad
esso re il governo di tutta la terra che
è da Radicofani sino a Roma, con escluderne
la marca d'Ancona, il ducato di
Spoleti, Rieti e la Sabina. Questo tratto
di paese abbracciava Acquapendente,
Montefiascone, Montalto, Civitavecchia,
Corneto, Perugia, Orvieto, Todi, Bagnarea,
Viterbo, Narni, Toscanella, Orta,
Amelia, ed altre terre e città. Intanto
non cessava il buon papa di sollecitare in
Lombardia e in Germania i soccorsi di
Terra santa, figurandosi pure che Federigo
avesse da compiere il voto con cui
s'era tante volte obbligato alla spedizione
d'Oriente. Ma mentre il buon pontefice
è tutto intento a rimettere la pace fra i
cristiani, e a promuovere l'impresa di
Gerusalemme: eccoti la morte che viene a
rapirlo nel dì 18 di marzo dell'anno presente <span class="fnote">[Richardus de S. Germano. Albert. Stadens.
Matthaeus Paris. et alii.]</span>.
In luogo suo succedette <i>Ugolino</i>
cardinale e vescovo d'Ostia dei conti di
Segna ed Anagni, parente del glorioso
pontefice <i>Innocenzo III</i>. Concorrevano in
questo personaggio molte delle più eminenti
virtù che si possano desiderare
nel visibil capo della Chiesa di Dio; e di
<span class="pagenum" id="Page_1078">[1078]</span>
gran pruove ne aveva egli dato dianzi in
varie sue legazioni. Prese egli il nome di
<i>Gregorio IX</i>, con giubilo universale del
popolo romano, e nel dì 21 del suddetto
mese solennemente consecrato andò a
prendere il possesso della basilica lateranense.
S'applicò egli ben tosto a dar
compimento alla pace intavolata dal
suo predecessore fra l'imperador Federigo
II e le città collegate di Lombardia, e
cominciò a sollecitar lo stesso imperadore
per l'impresa di Terra santa. Mostravasi
disposto Federigo al passaggio,
giacchè si avvicinava il termine de' due
anni, dopo i quali avea da muoversi <span class="fnote">[ Richardus de S. Germano, in Chron.]</span>.
E per farlo ben credere, gravò di molte
contribuzioni i suoi popoli, e non meno
gli ecclesiastici. Nel mese di luglio arrivò
di Germania <i>Lodovico langravio</i> di Turingia
con un esercito di crociati, e passò
sino a Brindisi, dove era preparata la
flotta per l'imbarco. Venne Federigo ad
Otranto, e, lasciata quivi l'imperadrice,
si portò a Brindisi, dove erano concorsi
tutti i crocesignati sì di Germania e
d'Inghilterra, che d'Italia, e fece allestire
i vascelli da trasporto. Si trovò che di
quell'esercito molti erano periti, ed altri
s'erano infermati per li caldi della stagione,
a' quali non erano usati i Tedeschi,
ed anche per l'aria cattiva di Brindisi.
Della lor perdita fu incolpato Federigo.
Moltissimi per questo se ne tornarono
indietro. Imbarcati i restanti, e mandatili
innanzi, lo stesso Federigo col langravio
entrò in nave nel dì 8 di settembre, e
con esso lui arrivò ad Otranto. Quivi il
langravio, caduto infermo, finì di vivere,
e l'imperadore, sorpreso anch'egli da
malattia, non potè proseguire il viaggio.
In Roma fu presa questa per una finzione,
e si mormorò forte di Federigo; anzi,
come in tali casi avviene, giunsero fino
a credere ch'egli col veleno si fosse sbrigato
del langravio. Però papa Gregorio
pien di sdegno e d'affanno per questi
successi, senza commonitorio o citazione
alcuna, dichiarò nel dì 29 del suddetto
<span class="pagenum" id="Page_1079">[1079]</span>
mese Federigo incorso nella scomunica,
decretata ne' precedenti trattati.
</p>

<p>
Di ciò informato Federigo, inviò a
Roma gli arcivescovi di Reggio, di Calabria
e di Bari, e Rinaldo chiamato duca di
Spoleti, e il conte Arrigo di Malta a portar
le sue scuse e ragioni, con sostener vera la
malattia sopraggiuntagli, con chiamar Dio
in testimonio di questo. Dio appunto, scrutatore
de' cuori, sa quello che veramente
fu. A buon conto, il pontefice, valutate per
nulla quelle giustificazioni, rinnovò nel
dì di san Martino la pubblicazione della
scomunica contra di lui, e ne diede avviso
con sue lettere a tutta la cristianità.
Federigo anch'egli venuto a Capoa, di
là spedi a tutti i principi cristiani un manifesto
pungente, in cui si studiava di
giustificar la sua condotta <span class="fnote">[Abbas Urspergens., in Chron.]</span>, e con varie
invettive di far conoscere indebite quelle
censure. Nè contento di ciò, mandollo
anche a Roma, e lo fece pubblicamente
leggere nel Campidoglio, con licenza del
senato e popolo romano, a cui cominciò
a far di molte carezze. Inviò eziandio
delle circolari, con intimare un gran dieta
in Ravenna nel marzo dell'anno seguente.
Ed affinchè il mondo non credesse che
per paura e con inganno egli si fosse
ritirato dal passaggio in Levante, pubblicò
dappertutto che l'intraprenderebbe nel
prossimo venturo maggio. Ma siccome
s'era egli di già guadagnato il concetto
di principe doppio, non avea corso questa
sua moneta se non presso la gente troppo
buona. Intanto la scomunica e discordia
suddetta apri la porta ad innumerabili
disordini e scandali, che per lungo
tempo sconvolsero tutta l'Italia. Succedette
in quest'anno gran mutazione in
Verona. Siccome di sopra accennammo,
era diviso quel popolo in due fazioni,
l'una aderente a <i>Riccardo conte</i> di San
Bonifazio, e chiamavasi la parte del marchese,
cioè del marchese di Este, ossia
guelfa; e l'altra era la ghibellina de' Montecchi,
aderente a <i>Salinguerra</i> di Ferrara
<span class="pagenum" id="Page_1080">[1080]</span>
e ad Eccelino da Romano <span class="fnote">[Roland., lib. 2, cap. 8.]</span>. Se l'intesero
i Montecchi con Eccelino, allora
abitante in Bassano. Costui, mossa insieme
quanta gente potè, con essa marciò
per istrade disastrose e non praticate di
Valcamonica, per ghiacci e nevi, coll'arrivare
all'improvviso a Verona <span class="fnote">[Chronic. Veronense, tom. 8 Rer. Ital]</span>. Ivi, dato
all'armi, fecero prigione il podestà, cioè
Guiffredo da Pirovano milanese; restò
anche cacciato dalla città il conte Riccardo
coi nobili del suo partito i quali si
rifugiarono chi a Mantova, chi a Padova
e chi a Venezia. Fu creato podestà di
Verona il suddetto Eccelino, che non
istette molto ad atterrar tutti i palagi e
case del conte Riccardo e de' suoi partigiani;
ed è quello stesso che poscia per
le sue crudeltà divenne sì rinomato in
tutta l'Italia. Questo fu il vero principio
di quella grandezza, a cui a poco a poco
andò egli salendo. Non so io dire se in
quest'anno medesimo oppure nel seguente
succedesse anche una rivoluzion
di governo nella città di Vicenza <span class="fnote">[Gerard. Mauritius, Hist. Antonius Godius,
Chronic.]</span>. Alberico
fratello di Eccelino aveva in quella
città la sua fazione, e veggendola maltrattata
dal podestà, che era Albrighetto
da Faenza, nemico de' fratelli da Romano,
ne meditò la vendetta. Comunicato il suo
disegno ad Eccelino, questi colle forze
dei Veronesi andò diritto a Vicenza, dove,
levato rumore, ognun trasse all'armi, e
si fece più d'un combattimento nella
città. Ancorchè i Padovani venissero in
soccorso della parte guelfa, pure, arrivato
che fu Eccelino, con grande strage mise
in rotta i Padovani, e convenne ch'essi
co' Guelfi uscissero di Vicenza. Alberico
vi fu fatto podestà; e in questa maniera
tanto Verona che Vicenza presero il partito
de' Ghibellini, con grave abbassamento
della parte del marchese, ossia
della guelfa. In quest'anno i Bolognesi,
che pur voleano attaccar guerra coi Modenesi <span class="fnote">[Annales Vetns. Mutinens., tom. 11 Rer. Ital.]</span>,
<span class="pagenum" id="Page_1081">[1081]</span>
fabbricarono le castella di
Crevalcore, di Budrio, di Serravalle, ed
altre ai confini del Modenese. Cominciarono
anche ad assalir le terre modenesi
del Frignano, e vi fu qualche zuffa. Condussero
poscia l'esercito sotto il castello
di Bazzano spettante a Modena; ma poco
vi profittarono. Fecero in quest'anno i
Genovesi tutto il loro sforzo d'armi per
terra e per mare <span class="fnote">[Caffari, Annal. Genuens., lib. 6, tom. 6
Rer. Ital.]</span>, affine di ricuperare
le ribellate città di Albenga e Savona,
animati all'impresa dal saggio lor podestà
Lazzaro di Gherardino Giandone da
Lucca. Arrivato il loro esercito sotto Savona,
con tal empito e bravura superò le
fortificazioni esteriori fatte da quel popolo,
che fu astretto ad implorar misericordia.
Di là fuggi co' suoi Savoiardi
<i>Amedeo conte</i> di Savoia, figliuolo del conte
Tommaso. Anche Albenga mandò a capitolare.
Frappostisi poi gli ambasciatori di
Milano per terminar la discordia che
restava fra essi Genovesi e gli Astigiani
dall'una parte, e gli Alessandrini e i Tortonesi
dall'altra, fatto fu compromesso
di quelle differenze nel comune di Milano,
il qual poi diede il suo laudo, con
poco piacere nondimeno de' Genovesi.
</p>

<hr />
</div>

<div class="chapter">
<h2 class="hidden" id="MCCXXVIII">MCCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Gregorio</span> IX papa 2.</td>
  </tr>
  <tr>
    <td><span class="smcap">Federigo</span> II imperadore 9.</td>
  </tr>
</table>

<p>
Era forte irritato l'imperador <i>Federigo</i>
per la scomunica contra di lui
fulminata da papa <i>Gregorio</i>, che anche
nell'anno presente fu confermata nel
giovedì santo, colla giunta di assolvere
dal giuramento di fedeltà i di lui
sudditi, massimamente quei di Puglia e
di Sicilia <span class="fnote">[Vita Gregorii IX, P. I, tom. 3 Rer. Ital. Richardus
de S. Germano, in Chron.]</span>. Però studiossi di farne vendetta,
e guadagnò sotto mano molti nobili
romani, e specialmente i Frangipani,
acciocchè fossero per lui contra del papa.
<span class="pagenum" id="Page_1082">[1082]</span>
Aveano essi per cagion di Viterbo delle
liti col medesimo pontefice. Scoppiò la
loro congiura nel terzo dì dopo Pasqua,
e, sollevatosi il popolo, tali ingiurie ed insolenze
commisero, che fu obbligato Gregorio
a levarsi di Roma. Andò a Rieti,
dove, intendendo che Federigo facea contribuir
anche gli ecclesiastici pel passaggio
in Terra santa, spedi lettere, con ordine
di non pagare un soldo. Passò dipoi
a Spoleti, e andò a fissare il suo soggiorno
in Perugia. Partorì l'imperadrice <i>Jolanta</i>
in quest'anno in Andria di Puglia
al marito Augusto un principe maschio,
a cui fu posto il nome di Corrado; ma
ella stessa morì di quel parto, compianta
da tutti. Nell'aprile Federigo, raunati
tutti i prelati e i baroni del regno in Baroli,
esposta la sua risoluzione di passar
oltremare, fece una specie di testamento,
in cui dichiarò suo successore ed erede
il <i>re Arrigo</i> suo primogenito, e, in mancanza
di lui, il secondogenito <i>Corrado</i>.
Venuto poscia l'agosto, andò a Brindisi,
dove era unita la sua flotta, e quivi si
imbarcò, ma non con quell'apparato che
conveniva ad un par suo ed era stato da
lui promesso; e, sciolte le vele al vento,
navigò fino ad Accon, ossia Acri, dove
finalmente sbarcò. Aveva egli premesso
nell'anno addietro Riccardo suo maresciallo
con cinquecento cavalieri, ed inviate
lettere al soldano, portale dall'arcivescovo
di Palermo; e il soldano gli
avea mandato in dono un elefante, alcuni
cammelli ed altri preziosi regali. Non
senza maraviglia dei lettori scrive il Rinaldi <span class="fnote">[Raynald., Annal. Eccl.]</span>
che papa Gregorio IX spedì messi
a Federigo per farlo ravvedere; ma ch'egli,
più ostinalo che mai, continuò in mal fare,
saldo restando nella disubbidienza. Sicchè
si considerò delitto in lui non essere
andato otre mare, e delitto ancora l'andarvi.
Il pretendere Federigo che vera e
non finta fosse la sua infermità, e che
perciò ingiusta fosse la scomunica, cagione
fu ch'egli dispettosamente serrò
gli orecchi alle esortazioni del pontefice,
<span class="pagenum" id="Page_1083">[1083]</span>
e senza voler chiedere assoluzione, cercò
di compiere il suo voto. Ora certo è che
egli in quest'anno passò verso Terra
santa, e vi passò senza avere ottenuta la
liberazion dalla scomunica, con lasciare
in Puglia e Sicilia Rinaldo, chiamato duca
di Spoleti, balio ossia governatore generale
del suo regno, siccome persona di
cui molto si fidava. Circa questi tempi il
popolo romano <span class="fnote">[Richardus de S. Germano, in Chron.]</span>, uscito in campagna,
diede il guasto al territorio di Viterbo, e
s'impadronì del castello di Rispampano.
Non lasciarono i Viterbiesi di fare anche
essi quel maggior male che poterono ai
Romani. Andò papa Gregorio nel mese
di luglio da Perugia ad Assisi, dove celebrò
la canonizzazione di <i>san Francesco</i> istitutor
de' minori, e tornossene dipoi a Perugia,
dove la presenza sua servì a quetar
le civili discordie di quel popolo. Torna
poi lo stesso Riccardo da San Germano a
parlar all'anno seguente della medesima
canonizzazione, come di funzione allora
fatta. A quell'anno ancora ne parlano
gli Annali antichi di Modena <span class="fnote">[Annales Veteres Mutinens., tom. 11 Rer.
Italic.]</span>. Abbiam
dal medesimo storico che, lasciato dall'imperador
Federigo per governator generale
del regno, essendosi ribellati i signori
di Popplito, fece esercito contra di
loro, e li spogliò di tutte le lor terre.
Quindi, o perchè scoprisse che la corte
romana tenea mano a quelle ribellioni,
oppure facea preparamenti per invadere
la Puglia, ovvero per sua propria malignità,
o per ordini segreti di Federigo, il
quale per altro sostenne col tempo di non
aver ciò comandato, se con verità, Dio lo
sa; Rinaldo, dico, dall'un canto entrò
coll'armi nella marca d'Ancona, e Bertoldo
suo fratello fece un'irruzione su
quel di Norcia. Udito ciò, papa Gregorio
pubblicò la scomunica contra di Rinaldo;
e veggendo ch'egli non desisteva per
questo dal far progressi nella Marca, essendo
giunte le sue armi fino a Macerata,
determinò di ripulsar la forza colla
<span class="pagenum" id="Page_1084">[1084]</span>
forza, e di metter mano all'armi temporali.
Inviò dunque contra di Rinaldo <i>Giovanni
re</i> di Gerusalemme, unito al <i>cardinal
Giovanni</i> dalla Colonna, con un buon
esercito di cavalieri e fanti. E perciocchè
non bastava a farlo ritirare dagli Stati
della Chiesa, mise insieme un'altra armata,
alla testa di cui pose Tommaso da
Celano e Ruggieri dall'Aquila, già banditi
da Federigo, con disegno di portar
la guerra nel cuore del regno. Spedì anche
a Milano <span class="fnote">[Gualvan. Flam., in Manip. Flor., cap. 261.]</span> e all'altre città di Lombardia
per aver soldati. I Milanesi gli
mandarono cento cavalieri; trenta i Piacentini.
Riuscì in quest'anno ad Eccelino
da Romano <span class="fnote">[Roland., Chron., lib. 2, cap. 9.]</span> di prendere con frode il
castello di Fonte, cogliendo in esso anche
Guglielmo figliuolo di Jacopo da
Campo San Pietro. Fattene doglianze a
Padova, quel popolo diede all'armi, e col
carroccio e con poderoso esercito andò
fin sotto Bassano, avendo per lor podestà
e capitano Stefano Badoero Veneziano.
</p>

<p>
Questa mossa di gente fu cagione che
la repubblica di Venezia spedisse ambasciatori
per trattar di concordia, e che la
lite fosse rimessa nel lor consiglio. Fecero
istanza i Padovani per riavere il castello,
come era di dovere col fanciullo
Guglielmo. Eccelino non volle far altro,
e convenne che gli ambasciatori se ne
tornassero a Venezia malcontenti. Erasi
fatto monaco, e facea una vita da ipocrita,
Eccelino da Onara, padre del suddetto
Eccelino da Romano e di Alberico, con
iscoprirsi infine eretico paterino. Questi
scrisse tosto ai figliuoli che si accomodassero,
perchè non poteano per anche
competere colla possanza de' Padovani.
Per questo, e per le esortazioni di varii
amici, finalmente s'indusse il superbo
giovane Eccelino a rilasciare, ma con aria
di dispetto, l'occupato castello. Poco appresso,
fatto egli cittadino di Trivigi, seppe
commuovere quel popolo contra dei
vescovi di Feltre e Belluno, in guisa che
occupò ad essi quelle piccole città. I Padovani,
<span class="pagenum" id="Page_1085">[1085]</span>
de' quali erano raccomandati quei
vescovi, spedirono ambascerie per distorre
i Trivisani da quella oppressione. Poichè
ne riportarono solamente delle arroganti
risposte, chiamati in aiuto loro il
patriarca d'Aquileia ed <i>Azzo marchese</i>
d'Este, e formata una bell'armata, marciarono
fin sotto le mura di Trivigi, prendendo
e saccheggiando varie terre. Finalmente,
per interposizione di <i>Gualla vescovo</i>
di Brescia, legato della santa Sede,
e dei rettori della lega di Lombardia,
tanto si picchiò, che i Trivisani restituirono
Feltre e Belluno, e tornò la
tranquillità in quelle parti. Non così avvenne
ai Modenesi <span class="fnote">[Annales Veteres Mutinens., tom. 11 Rer.
Italic.]</span>. Perchè essi tenevano
la parte dell'imperador Federigo,
i Bolognesi fecero un grosso esercito,
con cui si unirono i rinforzi spediti
dalle città di Faenza, Imola, Forlì, Rimini,
Pesaro, Fano, Milano, Brescia, Piacenza,
Forlimpopoli, Cesena, Ravenna,
Ferrara, Firenze, e da altre città lombarde <span class="fnote">[Chron. Bononiens., tom. 18 Rer. Ital.]</span>.
Assediarono essi Bolognesi il castello
di Bazzano, che era de' Modenesi,
nel dì 4 di ottobre. Presero il castello di
Vignola nel dì 10 d'esso mese. Ma qui
si fermò la loro fortuna. Uscirono in campagna
anche i Modenesi con tutte le forze
de' Parmigiani <span class="fnote">[Chron. Parmense, tom. 9 Rer. Ital.]</span> e Cremonesi. Forzarono
alla resa il castello di Piumazzo, e
lo distrussero nel dì 14 del mese suddetto.
Dopo avere in faccia de' nemici introdotto
in Bazzano un buon rinforzo di
gente e di viveri, nel dì 15 diedero il guasto
al territorio bolognese sino al fiume
Reno. Allora i Bolognesi presso Santa
Maria della Strada attaccarono una battaglia,
in cui fu molta mortalità dall'una
parte e dall'altra. Nella Cronichetta di
Cremona <span class="fnote">[Chron. Cremonense, tom. 7 Rer. Ital.]</span> è scritto che i Bolognesi furono
rotti, e molti prigioni menati a Cremona.
Altrettanto ha la Cronica di Parma,
da cui ancora impariamo che in tal
<span class="pagenum" id="Page_1086">[1086]</span>
congiuntura furono liberati molti prigioni
modenesi, ed essere durato il combattimento
dalla mattina sino alla notte.
Finalmente i Bolognesi nel dì 14 di novembre <span class="fnote">[Memor. Potest. Regiens., tom. 8 Rer. Ital.]</span>
abbandonarono l'assedio di
Bazzano, con lasciar ivi tutte le lor macchine
militari. Venne dipoi l'esercito bolognese
sino a Castelvetro, e quivi succedette
un altro fatto d'armi in cui di
nuovo ebbe la peggio, e i Modenesi condussero
molti prigioni alla loro città. In
quest'anno <span class="fnote">[Caffari, Annal. Genuens., lib. 6, tom. 6 Rer.
Italic.]</span> parimente <i>Bonifazio marchese</i>
di Monferrato cogli Astigiani fece
guerra agli Alessandrini e al popolo di
Alba, aiutato con gente e danaro dai Genovesi.
Colla mediazione de' Milanesi si
quetò quella discordia.
</p>

<hr />
</div>

<div class="chapter">
<h2 class="hidden" id="MCCXXIX">MCCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXIX</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Gregorio</span> IX papa 3.</td>
  </tr>
  <tr>
    <td><span class="smcap">Federigo</span> II imperadore 10.</td>
  </tr>
</table>

<p>
Fece in quest'anno gran guerra <i>Giovanni
re</i> di Gerusalemme alla Puglia
colle forze che gli avea dato papa <i>Gregorio
IX</i>. Ne descrive tutte le particolarità
Riccardo da San Germano <span class="fnote">[Richardus de S. Germano, in Chron.]</span>. A
me basterà di darne un breve trasunto.
L'esercito pontificio, che si chiamava
chiavisegnato, poichè portava per divisa
le chiavi della Chiesa, sotto il comando
di un sì prode generale, entrato nel mese
di marzo in Puglia, dopo la presa di
varie terre e castella, arrivò a Gaeta, e,
costretta quella città alla resa, vi spianò
il castello che l'imperadore con grande
spesa vi avea poc'anzi fabbricato. Prese
le terre di Monte Casino, il monistero,
San Germano ed altri luoghi in que' contorni.
Fondi, Arce e Capoa tennero saldo,
e i conti d'Aquino, ben provvedute
le lor terre, stettero forti nella fedeltà
verso di Federigo. Pure Aquino, Sora,
a riserva del castello, e le città d'Alife e
di Telesa ed Arpino si renderono all'armi
<span class="pagenum" id="Page_1087">[1087]</span>
pontificie, che passarono ad assediar
Caiazzo e Sulmona. Furono in questi
tempi, per ordine di Rinaldo duca di
Spoleti, cacciati fuor del regno tutti i
frati minori, perchè si dicea che portavano
lettere papali ai vescovi delle città,
esortatorie, acciocchè inducessero gli
uomini a rendersi alla Chiesa romana.
Sparsero ancora voce che <i>Federigo II</i> era
morto. Furono esiliati per questo anche
i monaci casinensi. E tale era la guerra
che faceva papa Gregorio in Puglia all'imperador
<i>Federigo</i>, per la quale implorò
soccorsi da tutte le città della lega
di Lombardia <span class="fnote">[Raynaldus, Annal. Eccles. ad hunc annum,
num. 38 et seq. Matthaeus Paris, Hist.]</span>, mosse la Francia, la
Spagna, l'Inghilterra, la Svezia ed altri
paesi a mandar danari e gente per questa
guerra, ed eccitò anche delle ribellioni
in Germania contra d'esso Federigo.
Tuttavia minore non fu quell'altra guerra
che nello stesso tempo egli fece a
Federigo in Levante. Giunto ad Accon,
ossia ad Acri, nel settembre dell'anno
precedente, esso Augusto fu bensì ricevuto
con tutto onore dal patriarca, clero
e popolo, ma insieme con protesta di
non poter comunicare con lui, se prima
non otteneva l'assoluzion della scomunica
dal papa. Andò poscia in Cipri, e
spedì i suoi ambasciatori al sultano di
Egitto, per richiedere amichevolmente il
regno di Gerusalemme, come Stato appartenente
a suo figliuolo <i>Corrado</i>, perchè
nato da <i>Jolanta</i> legittima erede d'esso regno.
Prese tempo il sultano a rispondere
per mezzo de' suoi ambasciatori. Intanto
arrivarono due frati minori con lettere del
papa, nelle quali proibiva al patriarca e ai
tre gran mastri degli ordini militari, l'ubbidire
a Federigo, e comandava di trattarlo
da scomunicato. Però, allorchè volle
muovere l'esercito per marciare contra
de' Saraceni, trovò i cavalieri templarii
ed ospitalieri che non voleano militar
sotto di lui. Bisognò che Federigo inghiottisse
molti strapazzi, e che si accomodasse
in fine ai lor voleri, contentandosi
<span class="pagenum" id="Page_1088">[1088]</span>
che l'impresa si facesse non in nome
suo, ma in quello di Dio e della repubblica
cristiana. Andò a Joppe, e quivi
attese a fortificar quel castello disfatto,
rendendolo piazza di gran polso, e lo
stesso fece con altre castella sulla via di
Gerusalemme. Ma eccoti sul più bello
arrivare un sottil naviglio che gli porta
l'avviso d'essere tutto in confusione il
regno di Puglia per l'invasione dell'armi
pontificie. Allora Federigo a nulla più
pensò che a sbrigarsi dalla Palestina per
accorrere ai bisogni e pericoli del suo
regno; e, stringendo, come potè, il trattato
di concordia col sultano, accettò
quella capitolazione che piacque al Saraceno
di dargli. Consistè questa in pochi
articoli. Gli cedeva il sultano le città di
Gerusalemme, Betlemme, Nazarette, Sidone,
con altre castella e casali, e con
facoltà di poterle fortificare, e riserbandosi
solamente la custodia del tempio di
Gerusalemme, ossia il santo Sepolcro,
con restar nondimeno libero tanto ai
Saraceni che ai Cristiani il farvi le lor
divozioni. Stabilissi anche una tregua di
dieci anni, e la liberazion di tutti i prigioni.
Andò poscia Federigo a prendere
il possesso di Gerusalemme: e strana
cosa dovette pur parere il ritrovarsi ivi
già intimato dal patriarca l'interdetto,
se Federigo capitava colà. Contuttociò
l'imperador si portò alla visita del santo
Sepolcro; e giacchè niuno si attentò a
coronarlo, posò egli la corona sul sacro
altare, e poi, presala colle sue mani, se
la mise in capo. Non potrà di meno di
non istringersi nelle spalle chi legge sì
fatte vicende. Dopo di che, tornato Federigo
al mare con due ben armate galee,
frettolosamente e con felicità di viaggio
arrivò a Brindisi in Puglia nel maggio
dell'anno presente. Divolgatasi la capitolazione
da lui fatta col sultano, fu
strepitosamente riprovata in corte di
Roma, chiamato egli un vile e traditore,
perchè avesse lasciato in man dei cani
il venerato Sepolcro di Cristo, senza voler
far caso che Federigo per necessità
<span class="pagenum" id="Page_1089">[1089]</span>
avea ricevuta la legge da chi, se avesse
voluto, potea negargli tutto; e massimamente
perchè il sultano era ben informato
di quanto operava il pontefice sì
in Puglia che in Palestina contra di Federigo,
e sapea la discordia che passava
fra esso imperadore e il patriarca e
l'esercito cristiano. Ed è per altro certissimo
che Gerusalemme restò in mano
de' cristiani, e che assaissime migliaia
d'essi andarono a piantarvi casa, e pacificamente
vi abitarono da lì innanzi
sotto il comando degli uffiziali dell'imperadore.
Io per me chino qui il capo,
nè oso chiamar ad esame la condotta
della corte di Roma in tal congiuntura,
siccome superiore ai miei riflessi, bastandomi
di dire che, secondo l'Abbate Urspergense <span class="fnote">[Abbas Urspergens., in Chron.]</span>,
fece gran rumore per la
cristianità la contradizione praticata dal
pontefice all'impresa di Federigo in Levante.
Anche Riccardo da San Germano <span class="fnote">[Richardus de S. Germano, in Chron.]</span>
lasciò scritto: <i>Verisimile videtur,
quod si tunc imperator cum gratia ac pace
romanae Ecclesiae transisset, longe melius
et efficacius prosperatum fuisset negotium
Terrae sanctae</i>. Per la partenza poi
di Federigo andò anche in malora quel
poco ch'egli avea guadagnato in Palestina,
e specialmente perchè il patriarca,
e gli ospitalieri e templarii, dacchè egli si
fu partito, apertamente si rivoltarono
contra di lui. Non si può leggere senza
patimento la storia di questa maledetta
discordia, piena d'invettive e calunnie
dall'una parte e dall'altra, e, quel che è
peggio, di tanti guai de' popoli e danno
della cristianità. Io senza fermarmi passo
innanzi.
</p>

<p>
Giunto che fu in Puglia Federigo, non
lasciò di spedire ambasciatori al papa,
chiedendo pace, ed esibendosi pronto a
far quello ch'egli ordinasse. Nulla poterono
essi ottenere. Raunò allora Federigo
le sue forze, con valersi ancora dei
Tedeschi crociati ritornati di Levante, e
di un gran corpo di Saraceni cavati da
<span class="pagenum" id="Page_1090">[1090]</span>
Nocera. Nel settembre venne a Capoa, e
portossi a Napoli per aver soccorso di
gente e di danaro. Intanto Giovanni re
di Gerusalemme, vedendo venire il mal
tempo, lasciato andare l'assedio di Caiazzo,
si ritirò a Teano. Federigo ricuperò
Alife, Venafro ed altre terre; poscia San
Germano, e le terre della giurisdizione
di Monte Casino, Presenzano, Teamo, la
rocca di Bantra, Arpino ed altri luoghi.
Sora, avendo voluto aspettar la forza, fu
presa e data alle fiamme nella festa dei
santi Simone e Giuda di ottobre. Intanto
fra il senato e popolo romano e l'imperadore
passavano lettere e messaggeri di
buona armonia. Questi prosperosi successi
dell'armi di Federigo fecero in fine
che il pontefice cominciò a prestar orecchio
ad un trattato di concordia, per cui
specialmente si adoperava il gran mastro
dell'ordine teutonico. Pensarono i Bolognesi
in quest'anno di rifarsi delle
perdite fatte nell'anno precedente nella
guerra coi Modenesi <span class="fnote">[Annales Veter. Mutinens. tom. 11 Rer. Ital.
Chronicon Parmense, tom. 9 Rer. Italic. Chron. Cremonense,
tom. 7 Rer. Italic. Chronic. Bononiense,
tom. 18 Rer. Ital.]</span>, e, con gli aiuti di
varie città loro collegate composto un
potente esercito, col carroccio si portarono
all'assedio di San Cesario, castello
de' Modenesi. Secondo il Sigonio <span class="fnote">[Sigon., de Regn. Ital., lib. 17.]</span>, nol
presero; ma le vecchie Croniche dicono
di sì, e che lo distrussero. Non erano per
anche mossi di là, che si videro a fronte
l'esercito de' Modenesi, Parmigiani e
Cremonesi, risoluto di menar le mani.
Si azzuffarono in fatti le due armate, e
durò il combattimento d'avanti il vespro
fin quasi a mezza notte a lume di luna.
Fecero ogni sforzo i Bolognesi contra il
carroccio de' Parmigiani, e poco vi mancò
che nol prendessero: il che veniva allora
riputato per la più gloriosa di tutte
le imprese. Ma i Cremonesi dall'un canto,
e dall'altro i Modenesi così vigorosamente
gl'incalzarono, che finalmente li
misero in rotta, e diedero lor la caccia fin
<span class="pagenum" id="Page_1091">[1091]</span>
quasi alle porte di Bologna. Restò in potere
de' vincitori tutto il loro campo colle
tende, carra, buoi e bagaglio. Fu rotto e
cacciato in un fosso il loro carroccio,
perchè nacque contesa fra i Parmigiani e
Modenesi, pretendendolo cadauna delle
parti. Una gran copia di prigioni fu condotta
a Modena e Parma, e i Parmigiani
trassero alla lor città molte manganelle,
ossia petriere, prese in tal occasione, e
per gloria le posero nella lor cattedrale.
Le Croniche di Bologna han creduto bene
di accennar la battaglia, ma con tacerne
l'esito sinistro per loro. Alberico monaco
de' Tre Fonti <span class="fnote">[Alberic. Monachus, in Chron.]</span>, storico di questi
tempi, ampiamente anch'egli descrive
questa battaglia e vittoria. Non contenti
di ciò i Modenesi, voltarono con un nuovo
alveo il fiume Scultenna, ossia Panaro,
addosso alle campagne de' Bolognesi, con
lor gravissimo danno. Pertanto dispiacendo
al pontefice Gregorio IX gli odii
e le gare di queste città, spedì ordine a
<i>Niccolò vescovo</i> di Reggio di Lombardia,
che in suo nome s'interponesse per
la concordia. Non fu egli pigro ad eseguir
la commessione, e gli riuscì di stabilire
fra i Modenesi e Bolognesi una tregua
d'otto anni colla restituzion de' prigioni,
ed altre condizioni, che si leggono presso
il Sigonio, il quale dagli atti pubblici le
estrasse. Godè in quest'anno la marca
di Verona un'invidiabil pace. I Piacentini <span class="fnote">[Chron. Placent. tom. 16 Rer. Italic.]</span>
fecero oste contro la città di
Bobbio, venticinque miglia lungi dalla
loro città, e fu costretto quel popolo a
prestar giuramento di fedeltà a Piacenza
Il conte di Provenza nell'anno presente <span class="fnote">[Caffari, Annal. Genuens, lib. 6, tom. 6 Rer.
Italic.]</span>
col braccio d'alcuni traditori s'impadronì
della città di Nizza e delle sue
fortezze. Resistè un pezzo parte de' cittadini,
ed ebbe anche qualche soccorso
da' Genovesi; ma in fine dovette soccombere;
e il conte restò in pieno potere di
quella città. Venne in quest'anno a morte
<span class="pagenum" id="Page_1092">[1092]</span>
<i>Pietro Ziani</i> doge di Venezia, dopo ventiquattr'anni
di governo <span class="fnote">[Dandul., in Chronic. tom. 12 Rer. Italic.]</span>, Prima che
egli morisse, fu eletto doge <i>Jacopo Tiepolo,</i>
ed avendo fatta una visita all'infermo
predecessore, fu ricevuto con disprezzo,
ma colla virtù dissimulò tutto. Abbiamo
dal Sigonio <span class="fnote">[Sigonius, de Regno Ital., lib. 17.]</span> che nel dì 2 di dicembre
in Milano fu riconfermata la lega
delle città di Lombardia. V'erano presenti
i deputati de' Padovani e Veronesi;
ma non apparisce che giurassero come
gli altri.
</p>

<hr />
</div>

<div class="chapter">
<h2 class="hidden" id="MCCXXX">MCCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXX</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Gregorio</span> IX papa 4.</td>
  </tr>
  <tr>
    <td><span class="smcap">Federigo</span> II imperadore 11.</td>
  </tr>
</table>

<p>
Nel primo giorno di febbraio del presente
anno un'orribile inondazione del
Tevere recò immensi danni alla città di
Roma e ai contorni <span class="fnote">[Vita Gregor. IX, P. I, tom. 3 Rer. Italic.
Richardus de S. Germano.]</span>; affogò molte
persone e bestie, menò via una prodigiosa
quantità di grani, botti di vino e mobili;
ed avendo lasciato un lezzo fetente
con dei serpenti per le case, ne sorse poi
una mortale epidemia nel popolo. Servì
questo flagello a far ravvedere il senato
e popolo romano degli aggravii ed ingiurie
fatte al sommo pontefice <i>Gregorio IX</i>,
che per cagion d'esse fin qui s'era fermato
in Perugia; e però, spediti a lui il
cancelliere e Pandolfo della Saburra con
altri nobili, il pregarono di voler tornarsene
a Roma. Sul fine dunque di febbraio
comparve colà papa Gregorio, accolto
con tutta riverenza ed onore da
quel senato e popolo. Nella Vita d'esso
papa vien riferito questo suo ritorno all'anno
seguente. Riccardo lo mette nel
novembre del presente. Intanto andava
innanzi il trattato già intavolato di pace
fra esso pontefice e <i>Federigo</i>, il quale
ricuperò in questo mentre varie altre sue
terre. Mediatori principali erano <i>Leopoldo
<span class="pagenum" id="Page_1093">[1093]</span>
duca</i> d'Austria <span class="fnote">[Godefrid. Monachus, in Chronico.]</span>, principe che in
questo medesimo anno terminò la sua
vita in San Germano nel dì 28 di luglio;
e <i>Bernardo duca</i> di Moravia, gli arcivescovi
di Salisburgo e Reggio di Calabria,
ed Ermanno gran mastro dell'ordine dei
Teutonici. Fu per questo tenuto un congresso
in San Germano, dove intervennero
<i>Giovanni cardinale</i> vescovo sabinense,
e <i>Tommaso cardinale</i> di Santa Sabina,
legati pontificii, dove si smaltirono
molte difficoltà. La principale era la restituzion
delle città di Gaeta e Santa Agata,
pretese da Federigo, laddove il papa
intendea di ritenerle in suo dominio.
Finalmente, dopo essere andati innanzi e
indietro più volte i pacieri, nel dì 9 di
luglio in San Germano fu conchiuso l'accordo,
con obbligarsi Federigo di rimettere
ogni offesa a chiunque avea prese
l'armi contra di lui tanto in Italia che
fuori; e di restituire alla Chiesa qualunque
Stato che i suoi avessero occupato,
ed a varii particolari le lor terre, e da
non mettere più taglie ed imposte all'uno
e all'altro clero. Doveansi eleggere
arbitri per decidere entro d'un anno il
punto controverso di Gaeta e di Santa
Agata. Fu poi dopo l'esecuzion del trattato
assoluto esso imperadore dalle censure
nella festa di santo Agostino di agosto,
e si fecero dappertutto grandi allegrezze
per questa pace. Ed oh si fossero
due anni prima avute queste medesime
disposizioni, e Federigo con più umiliazione,
e il pontefice con più indulgenza
si fossero portati l'un verso l'altro: che
gli affari di Terra santa sarebbono camminati
meglio, e si sarebbe risparmiata
un'iliade di molti guai, uno de' quali fra
gli altri fu notabilissimo; cioè l'avere in
tal congiuntura non già avuta la nascita,
ma bensì ricevuto un considerabile accrescimento
e un'aperta professione le
maledette fazioni de' Guelfi aderenti al
papa, e de' Ghibellini parziali dell'imperadore.
Abbiamo dalla Vita di papa
<span class="pagenum" id="Page_1094">[1094]</span>
Gregorio <span class="fnote">[Card. de Aragon., Vita Greg. IX, P. I, tomi. 3
Rer. Ital.]</span>, ch'egli spese in questa guerra
cento venti mila scudi, e Federigo si obbligò
di rimborsarlo. Altri hanno scritto
che assunse di pagargli cento venti mila
once d'oro. Più, o meno che fosse, Federigo
se ne dimenticò dipoi, nè gli pagò
un soldo. Passò il pontefice alla villeggiatura
d'Anagni, e colà invitò l'imperadore <span class="fnote">[Richardus de S. Germano, in Chronic.]</span>.
Comparve egli con magnifico
accompagnamento, e si attendò fuori
della città nel dì primo di settembre. Nel
dì seguente incontrato dai cardinali e
dalla nobiltà, si portò alla visita del papa;
e, deposto il manto, prostrato a' suoi piedi,
riverentemente glieli baciò, e, dopo breve
colloquio, andò a posare nel palazzo
episcopale. Nel giorno appresso il papa,
che abitava nel palazzo paterno, l'invitò
seco a pranzo, ed amendue con tutta magnificenza
assisi alla stessa tavola, deposto
ogni rancore, almeno in apparenza,
svegliarono nuova allegrezza negli assistenti.
Dopo di che tennero fra lor due,
colla presenza del solo gran mastro dell'ordine
teutonico, un lungo ragionamento
intorno a' proprii affari. Nel seguente
lunedì, congedatosi Federigo dal
pontefice, se ne tornò nel regno, dove
non seppe contenersi dal trattar male i
popoli di Foggia, Castelnuovo, San Severino,
ed altri di Capitanata, che ne' passati
torbidi si erano ribellati <span class="fnote">[Raynaldus, Annal. Ecclesiast.]</span>. Ma Riccardo
da San Germano pare che metta
questo fatto prima della pace. All'incontro
il papa sbrigato da questa guerra, e
tornatosene a Roma, attese a fabbricar
palagi e spedali. Era venuto in Italia
<i>Milone vescovo</i> di Beauvais Franzese con
quello di Chiaramonte, conducendo seco
un buon corpo di truppe franzesi in aiuto
del papa, le quali, o non giunsero a tempo
alla danza o furono rimandate <span class="fnote">[Alberic. Monachus, in Chronic.]</span>.
Trovavasi per questo sforzo Milone aggravato
da grossi debiti. Il sommo pontefice
<span class="pagenum" id="Page_1095">[1095]</span>
per sollevarlo gli diede il governo
del ducato di Spoleti e della marea di
Guarnieri, ossia d'Ancona: con che egli
in tre anni inpinguò la sua borsa. Ma
ritornandosene egli dopo quel tempo in
Francia, i vicini Lombardi, informati del
ben di Dio ch'egli portava seco, gli tesero
delle imboscate, nelle quali perdè
più di quel che avea guadagnato. Alberico
Monaco è quegli che racconta il fatto.
</p>

<p>
Cominciò a sconcertarsi in questo
anno la marca di Verona <span class="fnote">[Roland., Chron., lib. 3, cap. 1.]</span>. Essendo
stato chiamato per podestà di essa città
Matteo de' Giustiniani nobile veneto, richiamò
egli tutti i nobili che il suo antecessore
avea mandato a' confini. Capo
della fazion guelfa era <i>Ricciardo conte</i>
di San Bonifazio, che, tornato a Verona,
fu ben accolto dal podestà. Ingelosita di
ciò la parte ghibellina, appellata de' Montecchi,
con intelligenza di Eccelino da
Romano e di Salinguerra dominante
in Ferrara, un dì fatta sollevazione, mise
le mani addosso al conte Ricciardo, e cacciollo
in prigione con alquanti de' suoi.
Il resto de' suoi amici usci di città; lo
stesso Giustiniani podestà ne fu cacciato;
e la podesteria fu appoggiata a <i>Salinguerra</i>,
che corse colà da Ferrara. Anche Eccelino,
udita questa nuova, precipitosamente
volò a Verona per accrescer legna al
fuoco <span class="fnote">[Monac. Palavinus, in Chron.]</span>. Ridottasi la parte del conte al
castello di San Bonifazio, elesse per suo
podestà Gherardo Rangone da Modena,
personaggio di gran senno e valore. Questi
col deposto Giustiniani ricorse a Stefano
Badoero podestà di Padova, il quale,
raunato il consiglio, ascoltò le loro querele:
querele tali, che mossero a compassione
tutto il popolo di Padova; di maniera
che si prese tosto la risoluzione di
aiutar con braccio forte la parte del conte.
Inviarono ambasciatori a Verona, che
parte con amichevoli, e parte con minacciose
parole fecero istanza per la liberazione
del conte. Nulla poterono conseguire <span class="fnote">[Paris de Cereta, Chron. Veronens., tom. 8
Rer. Ital.]</span>.
<span class="pagenum" id="Page_1096">[1096]</span>
Però usci in campagna nel
mese di settembre l'armata padovana
col carroccio, con <i>Azzo VII</i> marchese
d'Este e coi Vicentini; ed ostilmente entrata
nel Veronese, s'impadronì di Porto,
di Legnago e del ponte dell'Adige, dai
quali luoghi scapparono in fretta Eccelino,
Salinguerra e i Veronesi che erano
accorsi alla difesa. Diedero poscia i Padovani
il guasto al circonvicino paese;
distrussero la villa della Tomba, presero
Bonadigo, e colla forza costrinsero il castello
di Rivalta alla resa. Ciò fatto se ne
tornarono a Padova. Neppure per questi
danni s'indussero i Veronesi a mettere in
libertà il conte Ricciardo. Era circa questi
tempi capitato a Padova frate Antonio
da Lisbona dell'ordine dei minori, religioso
di santa vita, di molta letteratura,
mirabil missionario e predicatore della
parola di Dio. Gli amici del conte e del
marchese d'Este, a' quali più che agli
altri stava a cuore la prigionia d'esso
conte, si avvisarono d'inviar a Verona
questo insigne religioso, sperando che la
di lui eloquenza potrebbe ottenere ciò che
non era riuscito coll'armi. Andò il santo
uomo, impiegò quante ragioni e preghiere
potè coi rettori della lega lombarda, con
Eccelino, con Salinguerra e coi lor consiglieri;
ma sparse le parole al vento, e
ritornossene a Padova coll'avviso solo
della pertinacia de' Veronesi. La cronica
Veronese aggiugne che anche i Mantovani
col loro carroccio fecero un'irruzione
sul Veronese, presero e distrussero il castello
di Cola, diedero il sacco e il fuoco
a Travenzolo, alla Motta dell'Abbate,
all'isola de' Conti, che or si chiama la
isola della Scala, e a molte altre ville del
Veronese: il tutto per favorire il conte
Ricciardo. Notano gli Annali antichi di
Modena <span class="fnote">[Annales Veteres Mutinens., tom. 11 Rer.
Italic.]</span> che anche la milizia dei Modenesi
andò in soccorso de' Mantovani
<span class="pagenum" id="Page_1097">[1097]</span>
contra de' Veronesi. Ebbero i Milanesi <span class="fnote">[Gualvan. Flamma, in Manip. Flor., cap. 163.]</span>
guerra in quest'anno col marchese
di Monferrato in favore degli Alessandrini,
e, se si ha da prestar fede ai loro
storici <span class="fnote">[Annales Mediolan., tom. 16 Rer. Ital.]</span>, coll'avere assediato ed anche
preso il castello di Bombaruccio nel
Monferrato (Mongravio è detto negli
Annali di Genova), misero tal paura
in cuore a quel marchese, che giurò di
star da lì innanzi ai voleri del comune di
Milano <span class="fnote">[Caffari, Annal. Genuens., lib. 6, tom. 6 Rer.
Ital.]</span>. Il che fatto, passarono sul territorio
d'Asti, e vi diedero il guasto fino
a due miglia lungi da quella città. Anche
la Cronica d'Asti <span class="fnote">[Chron. Astense, tom. 11 Rer. Ital.]</span> confessa questo gran
danno inferito da' Milanesi al territorio
astigiano, con aggiugnere che ciò seguì
fra la festa di san Giovanni Batista e
di san Pietro, e che i Milanesi v'andarono
assistiti di gente da ventitrè amiche città.
I Genovesi spedirono un buon soccorso
ad Asti. Poscia fece il popolo di Milano
guerra in Piemonte contra del conte di
Savoia e di que' marchesi, e, in onta d'essi,
fabbricò il Pizzo di Cunio, dove si ritirarono
quei di Saviliano e di San Dalmazio,
troppo aggravati dal conte di Savoia. In
una scaramuccia restò preso da esso
conte, o dai marchesi, Uberto da Ozimo,
generale de' Milanesi, che fu poi crudelmente
levato di vita. Diede fine ai suoi
giorni nel dì 16 di settembre <i>Arrigo da
Settala</i> arcivescovo di Milano, in cui luogo
fu concordemente eletto <i>Guglielmo da
Rozolo</i> nel dì 14 d'ottobre, che fu uomo
di gran vaglia.
</p>

<p>
Negli Annali di Genova è scritto <span class="fnote">[Caffari, Annal. Genuens.]</span>
che in quest'anno gli Alessandrini, stanchi
della guerra co' Genovesi, fecero un
compromesso, e fu sentenziato che Capriata
restasse al comune di Genova. Anche
i popoli d'Asti e d'Alba, Arrigo
marchese del Carretto, ed altri compromisero
le lor differenze nel comune di
Genova: il che diede fine alle lor guerre.
<span class="pagenum" id="Page_1098">[1098]</span>
Si andavano intanto dilatando per le città
d'Italia gli eretici paterini, catari, poveri
di Lione, passaggini, giuseppini ed altri,
che in fine tutti erano schiatte di manichei.
Non v'era quasi città dove di costoro
non si trovasse qualche brigata.
Specialmente in Brescia le storie dicono
che la lor setta avea preso gran piede.
Roma stessa non ne era esente, nè Napoli.
Ora in quest'anno Raimondo Zoccola
Bolognese podestà di Piacenza <span class="fnote">[Chron. Placent., tom. 16 Rer. Ital.]</span>
fece bruciar molti di costoro. Altrettanto
si andava facendo in altre città. E nel
mese di febbraio in essa città di Piacenza
<i>fuit ludus imperatoris, et Papiensium, et
Regiensium, et patriarchae in burgo et in
platea sancti Antonini</i>. Do ad indovinare
ai lettori ciò che significhino queste parole.
Quanto a me, vo sospettando che
fosse uno spettacolo pubblico, in cui si
rappresentava Federigo imperadore coi
Pavesi e Reggiani, e col patriarca, suoi
aderenti, forse non con molto onore. I
Parmigiani in quest'anno <span class="fnote">[Chron. Parmense, tom. 9 Rer. Ital.]</span> andarono
in servigio de' Piacentini a dare il guasto
al territorio di San Lorenzo e di Castello
Arquato, luoghi detenuti dai nobili fuorusciti
di Piacenza. Fecero parimente oste
essi Parmigiani a Pontremoli contra dei
marchesi Malaspina. Il Guichenon <span class="fnote">[Guichenon, Histoire de la Mais, de Savoye,
tom. 1.]</span>
racconta a quest'anno che il popolo di
Torino si sottrasse all'ubbidienza di <i>Tommaso
conte</i> di Savoia, e si diede a <i>Bonifazio
marchese</i> di Monferrato. Il conte,
messa insieme un'armata, si avvicinò a
Torino, disfece il soccorso che gli Astigiani
conducevano agli assediati; nè parendogli
propria la stagione per continuar
l'assedio, lasciò bloccata quella città, e
se n'andò in Savoia. Questo scrittore,
giacchè gli mancavano gli antichi storici,
si suol servire di moderni, l'autorità dei
quali non di rado è poco sicura. Noi già
vedemmo all'anno 1226 che Torino, siccome
città libera, entrò nella lega di
<span class="pagenum" id="Page_1099">[1099]</span>
Lombardia, e fu anche posta coll'altre
al bando dell'imperio da Federigo II imperadore,
in tempo che Tommaso conte
di Savoia era uno de' suoi più favoriti.
Nè può stare che gli Astigiani, per quanto
s'è veduto di sopra, menassero soccorsi
a quella città, quando penavano a difendere
sè stessi da' Milanesi. Nè so io credere
che Torino venisse in potere del
marchese di Monferrato. Nulla ne seppe
Benvenuto da San Giorgio. E se fosse
caduta nelle mani del marchese, principe
sì potente, quella bella preda, avrebbe
saputo ben custodirla. Fu anche guerra
nell'anno presente in Toscana <span class="fnote">[Chron. Bononiens. Chron. Senense.]</span>. I Fiorentini
uniti cogli Aretini, Pistoiesi, Lucchesi,
Pratesi ed Urbinati, oppure Orvietani,
andarono con possente esercito e col
carroccio contro ai Sanesi. Disfecero da
venti loro castella, ed arrivarono fino alle
porte di Siena, guastando tutto il paese.
Nel dì 9 di luglio i Sanesi animosamente
uscirono armati alla porta di Camollia,
ed attaccarono la zuffa; ma soperchiati
dalle troppo superiori forze de' nemici,
rimasero sconfitti; e i Fiorentini menarono
prigioni circa mille ducento e settanta
d'essi. Ricordano Malaspina e Giovanni
Villani suo copiatore mettono questo
fatto sotto l'anno 1229. Gli altri autori
concordemente ne parlano sotto il presente <span class="fnote">[Ptolom. Lucens., in Annal. Eccl.]</span>.
</p>

<hr />
</div>

<div class="chapter">
<h2 class="hidden" id="MCCXXXI">MCCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXI</span>. Indiz. <span class="smcap lowercase">IV</span>.</td>
  </tr>
  <tr>
    <td><span class="smcap">Gregorio</span> IX papa 5.</td>
  </tr>
  <tr>
    <td><span class="smcap">Federigo</span> II imperadore 12.</td>
  </tr>
</table>

<p>
Tanto il pontefice <i>Gregorio</i>, quanto
l'imperador <i>Federigo</i> <span class="fnote">[Raynald., in Annal. Eccles.]</span>, mirando con
incredibil dispiacere i progressi che andava
facendo l'eresia de' paterini e di
altre sette di manichei per l'Italia, pubblicarono
rigorosissimi editti contra di
questi pestilenti uomini che infestavano
la Chiesa cattolica. Circa questi tempi
<span class="pagenum" id="Page_1100">[1100]</span>
nella città di Perugia <span class="fnote">[Cardin. de Aragon., in Vita Gregorii IX.]</span>, in cui la nobiltà
e il popolo per cagion del governo
aveano in addietro avute non poche risse
e liti fra loro, la discordia tramontò gli
argini, e toccò ai nobili l'uscir di città.
Si diedero poi questi a far quanto di male
potevano al territorio; e il popolo anche
egli faceva altrettanto e peggio contra di
essi. Con paterno zelo accorse papa Gregorio
al bisogno dell'afflitta città, con
ispedir colà il cardinal <i>Giovanni dalla Colonna</i>,
il quale con tal efficacia si adoperò,
che, calmato il furor delle parti, ridusse
in città una buona somma di danaro
per la riparazion dei danni. In questo
anno parimente contro la mente del
pontefice i Romani fecero oste a' danni
de' Viterbesi nell'aprile e nel maggio, e
obbligarono quei di Montefiascone di dar
sicurtà di non prestar loro aiuto. Prese
dipoi l'imperador Federigo la protezion
di Viterbo, e vi spedì Rinaldo da Acquaviva
suo capitano con un buon corpo di
milizie per difesa di quella città. Dovette
essere il papa che fece questo trattato, ed
impegnò Federigo in favor de' Viterbesi;
imperocchè i Romani, dacchè n'ebbero
l'avviso, imposero, in odio del papa, una
grave contribuzione di danaro alle chiese
di Roma. Cadde in quest'anno dalla grazia
di Federigo <i>Rinaldo</i>, appellato duca
di Spoleti, quel medesimo che tanto avea
fatto per lui in danno della Chiesa romana.
Federigo fu de' più accorti e maliziosi
principi che mai fossero. Probabilmente
gli nacque sospetto che costui
tenesse segrete intelligenze colla corte
di Roma <span class="fnote">[Raynaldus, in Annal. Eccles.]</span>; e infatti s'impegnò forte il
papa per la sua liberazione. Ora Federigo,
preso il pretesto di fargli rendere conto
della passata amministrazione del regno,
nè potendo Rinaldo trovar cauzione idonea,
il fece imprigionare, con ispogliarlo
di tutti i suoi beni; dal che prese motivo
Bertoldo di lui fratello di ribellarsi e di
fortificarsi in Intraduco. In quest'anno
ancora pubblicò esso imperadore la determinazion
<span class="pagenum" id="Page_1101">[1101]</span>
sua di tenere una dieta del
regno d'Italia in Ravenna, la qual città
era allora governata dall'arcivescovo di
Maddeburgo, conte della Romagna, e legato
imperiale di tutta la Lombardia. Ora,
desiderando egli che v'intervenisse anche
il <i>re Arrigo</i> suo figliuolo coi principi
della Germania, pregò il pontefice Gregorio
d'interporre i suoi uffizii, affinchè
le città collegate di Lombardia non impedissero
la venuta del figliuolo e dei Tedeschi
in Italia. Non lasciò il papa di scrivere
per questo; ma sì egli che i Lombardi,
assai conoscendo il naturale finto
ed ambizioso di Federigo, e poco fidandosi
di lui, seguitarono a star cogli occhi
aperti, e in buona guardia per tutti gli
accidenti che potessero occorrere.
</p>

<p>
A <i>Roberto</i> imperador latino di Costantinopoli
era succeduto <i>Baldovino</i> suo
figliuolo in età non per anche atta al governo.
Veggendo i principi latini di quell'imperio
la necessità di avere un qualche
valoroso principe per loro capo da
opporre alla potenza de' Greci <span class="fnote">[Dandul., in Chron., tom. 11 Rer. Ital.]</span>, che
ogni dì più cresceva, presero la risoluzion
di dare in moglie al fanciullo Augusto
una figliuola di <i>Giovanni di Brenna</i>, già
re di Gerusalemme, con dichiarar lui vicario
e governator dell'imperio, sua vita
natural durante. Gli diedero anche il titolo
d'imperadore: il che si ricava dalle lettere
di papa Gregorio. Tutto lieto Giovanni
per così bell'ascendente, venne a Rieti
ad abboccarsi col papa, e ad impetrar il
suo aiuto <span class="fnote">[Richardus de S. Germano, in Chron.]</span>. Spedì anche a Venezia per
aver tanti vascelli da condur seco mille
e dugento cavalli e cinquecento uomini
d'armi. Preparato il tutto, ed imbarcatosi,
e ricuperate nel viaggio alcune provincie,
felicemente arrivò a Costantinopoli,
dove, per attestato ancora del Dandolo,
fu coronato imperadore. Si provò
in quest'anno un terribil flagello di locuste
in Puglia. Federigo, attentissimo a
tutto, dopo avere in questo medesimo
anno pubblicate molte sue costituzioni
<span class="pagenum" id="Page_1102">[1102]</span>
pel buon governo del suo regno, ordinò
sotto varie pene che cadauno la mattina
prima della levata del sole dovesse prendere
quattro tumoli di sì perniciosi insetti,
e consegnarli ai ministri del pubblico,
che li bruciassero: ripiego utilissimo,
e da osservarsi in simili casi, non
ignoti a' giorni nostri. Passò nell'anno
presente a miglior vita <i>Antonio da Lisbona</i>
dell'ordine de' minori <span class="fnote">[Rolandin., Chron., lib. 3, cap. 5.]</span>, di cui
abbiam parlato di sopra. Tornato egli da
Verona, si elesse per sua abitazione un
luogo deserto nella villa di Campo San
Pietro, diocesi di Padova, con essersi
fabbricata una capannuccia sopra una
noce, dove si pasceva della lettura del
vecchio e nuovo Testamento, con pensiero
di scrivere molte cose utili al popolo cristiano.
Dio il chiamò a sè nel dì 13 di
giugno, con restare di lui un tal odore
di santità, comprovata da molti miracoli,
che nell'anno seguente papa Gregorio IX,
trovandosi nella città di Spoleti, l'aggiunse
al catalogo de' santi.
</p>

<p>
A proposito di Spoleti, non si dee ommettere
che <i>Milone vescovo</i> di Beauvais,
di cui s'è favellato di sopra, costituito
governatore di quel ducato dal papa <span class="fnote">[Richardus de S. Germano, in Chron.]</span>,
non fu ricevuto da quel popolo. Il perchè
raunato un esercito, si portò a dare
il guasto al distretto di Spoleti: il che
nondimeno a nulla giovò per far chinare
il capo agli Spoletini. Sommamente premeva
ai Padovani <span class="fnote">[Roland, lib. 3, cap. 6. Paris de Cereta.
Chron. Veron. Monachus Patavinus, et alii.]</span> e ad <i>Azzo VII</i> marchese
d'Este la liberazione del conte
Ricciardo da San Bonifazio, e degli amici
carcerati in Verona dalla parte ghibellina.
Però fu spedito in Lombardia Guiffredo,
ossia Giuffredo da Lucino Piacentino
podestà di Pavia, a trattarne coi
rettori della lega lombarda. Con tal occasione
i Padovani confermarono di nuovo
essa lega. Ciò fatto, dall'un canto il
popolo di Padova col suo carroccio, e i
Mantovani anch'essi col loro marciarono
<span class="pagenum" id="Page_1103">[1103]</span>
sul territorio di Verona. Tra per
questo movimento ostile, e per gli efficaci
uffizii dei rettori di Lombardia, finalmente
s'indussero i Ghibellini veronesi a
mettere in libertà il conte Ricciardo cogli
altri prigioni: il che ottenuto, se ne tornarono
gli eserciti alle loro città. Cotanto
ancora si maneggiarono i suddetti
rettori, che nel dì 16 di luglio seguì pace
fra esso conte e i Montecchi suoi avversarii,
nel castello di San Bonifazio: pace
nulladimeno simile all'altre di questi
tempi, cioè non diverse dalle tele de' ragni.
Gli storici di Milano <span class="fnote">[Gualv. Flamma, in Manipul. Flor., cap. 264.
Annales Mediolanenses, tom. 16, Rer. Ital.]</span> scrivono,
che volendo i Milanesi far vendetta della
morte del loro capitano Uberto da Ozino,
inviarono l'esercito loro sotto il comando
di Ardighetto Marcellino a danni del
marchese di Monferrato coi rinforzi loro
somministrati dalle città di Piacenza,
Alessandria e Novara. Formarono un
ponte sul Po, presero il naviglio del marchese,
e le castella di Buzzala, Castiglione,
Ostia, Ciriale e Civasso. All'assedio
di quest'ultima terra, colpito da una
saetta il lor capitano, terminò le sue imprese
colla morte; e questo bastò perchè
si ritirasse a casa l'armata milanese.
La venuta dell'imperador Federigo a
Ravenna, e l'aver chiamato in Italia il
re Arrigo suo figliuolo coll'armata tedesca,
ingelosì sì fattamente i popoli collegati
di Lombardia, che, raunato un parlamento
in Bologna, giudicarono maggior
sicurezza della lor libertà l'opporsegli,
che il fidarsi delle di lui parole. Ad
istanza di Federigo, il sommo pontefice
inviò dipoi per suoi legati in Lombardia
<i>Jacopo vescovo</i> cardinale di Palestrina,
e <i>Ottone cardinale</i> di San Nicolò
in Carcere Tulliano, con incombenza di
trattar di pace. Non passò quest'anno
senza disturbi civili in Piacenza <span class="fnote">[Chron. Placent., tom. 16 Rer. Italic.]</span>. Ne
fu cacciato Guiffredo da Pirovano Milanese
lor podestà. Fu dipoi concordato che
la metà degli onori del governo si conferisse
<span class="pagenum" id="Page_1104">[1104]</span>
ai nobili, e l'altra al popolo; il che
fece rinvigorire gli antichi odii fra loro.
Abbiamo dai Continuatori di Caffaro <span class="fnote">[Caffari, Annal. Genuens., lib. 6, tom. 6
Rer. Ital.]</span>
che Federigo con sue lettere fece intendere
al comune di Genova la dieta generale
del regno ch'egli avea determinato
di tenere per la festa d'Ognissanti in Ravenna,
con ordinare che vi mandassero
i lor deputati. Si trovò l'imperadore
prima di novembre in quella città; ma
restò differita sino al Natale la dieta per
cagione che i Lombardi non permettevano
di passare in Italia ai principi dello
imperio. Vennero poi alcuni d'essi principi
travestiti par istrade non guardate,
temendo dappertutto insidie da essi Lombardi.
Per attestato di Riccardo da San
Germano, tenuta fu la dieta suddetta in
Ravenna con gran magnificenza; e la
Cronichetta di Cremona ci fa sapere che
Federigo vi comparve colla corona in
capo. In tal congiuntura fece egli un
giorno pubblicare un editto, comandando
sotto rigorose pene che niuna delle città
fedeli al suo partito potesse prendere
podestà dalle città collegate contra di lui.
Ebbero un bel dire i Genovesi di avere
eletto Pagano da Pietrasanta Milanese
per loro podestà, nè poter essi recedere
dal giuramento prestato: nulla valsero le
loro scuse e ragioni. Tornati poscia a
casa i deputati suddetti, vi fu gran dibattimento
per questo nel loro consiglio;
ma infine vinse il partito di chi voleva
quel podestà per l'anno prossimo, e fu
anche eseguito. Nè vo' lasciar di riferire
ciò che ha il Sigonio <span class="fnote">[Sigon., de Regn. Ital., lib. 17.]</span>, il quale l'avrà
preso da qualche vecchia storia. Cioè
che Federigo diede un singolare spasso
ai popoli in Ravenna, coll'aver condotto
seco un lionfante, dei leoni, de' leopardi,
de' cammelli, e degli uccelli stranieri, che,
siccome cose rare in Italia, furono lo
stupore di tutti. Nulla di ciò ha il Rossi
nella Storia di Ravenna.
</p>

<p>
<span class="pagenum" id="Page_1105">[1105]</span>
</p>

<hr />
</div>

<div class="chapter">
<h2 class="hidden" id="MCCXXXII">MCCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Gregorio</span> IX papa 6.</td>
  </tr>
  <tr>
    <td><span class="smcap">Federigo</span> II imperadore 13.</td>
  </tr>
</table>

<p>
Nel gennaio dell'anno presente attese
l'imperador <i>Federigo</i> in Ravenna a segreti
maneggi per domare, se era possibile,
le città lombarde confederate contra
di lui. Suoi intimi consiglieri furono Eccelino
da Romano e Salinguerra da Ferrara,
capi de' Ghibellini; nè mancarono
essi di attizzarlo contra di <i>Azzo VII</i>
marchese d'Este, capo de' Guelfi, il quale
non si lasciò già vedere alla corte. Poi
dopo la seconda domenica di quaresima
s'imbarcò esso Augusto per andare ad
Aquileia <span class="fnote">[Godefridus Monachus, in Chron. Dandul.,
in Chron., tom. 12 Rer. Ital.]</span>, e quivi abboccarsi col re
suo figliuolo, giacchè questi non s'era
voluto arrischiare a passar per la Valle
di Trento, dove erano prese le Chiuse. O
fosse di sua spontanea volontà, oppure
che qualche burrasca di mare l'obbligasse
a cangiar cammino, egli passò per
Venezia, dove fu magnificamente accolto,
e concedè varie esenzioni nel regno di
Puglia e di Sicilia a quel popolo. Visitò
la basilica di san Marco, e vi lasciò dei
superbi regali ornati d'oro e di pietre
preziose. Un suo diploma dato in Venezia
nel marzo di quest'anno si legge nel
Bollario Casinense. Passò dipoi ad Aquileia,
dove il <i>re Arrigo</i> suo figliuolo venne
a trovarlo con alcuni principi di Germania.
E quivi celebrò la santa Pasqua. È
da stupire come Ricobaldo storico ferrarese <span class="fnote">[Richobald., in Pomar., tom. 9 Rer. Ital.]</span>,
il quale asserisce d'essere
stato presente nell'anno 1293 in Padova
alla miracolosa guarigione di un muto
nato, alla tomba di santo Antonio, e però
fiorì nel secolo presente, scrivesse che
nel precedente anno Federigo imprigionò
esso suo figliuolo. Altrettanto s'ha dal
Monaco Padovano <span class="fnote">[Monachus Patavinus, in Chron.]</span> più antico di Ricobaldo.
Noi vedremo che ciò succedette
<span class="pagenum" id="Page_1106">[1106]</span>
solamente nell'anno 1235. Notano gli
storici milanesi <span class="fnote">[Annales Mediol. Gualvanus Flamma, in Manip.
Flor. Richardus de S. Germano, in Chron.]</span> che i legati già spediti
dal papa per trattar della pace coi
Lombardi andarono per trovar Federigo
in Ravenna. Egli, saputa la lor venuta,
se n'andò a Venezia. Colà si portarono
anch'essi, ed egli, prima che arrivassero,
passò ad Aquileia. Perciò, credendosi
burlati o sprezzati da lui, se ne tornarono,
senza far altro, al papa. Si trasferì
dipoi Federigo circa la festa dell'Ascensione
per mare in Puglia, e nel cammino
prese alcuni corsari che infestavano
l'Adriatico. Due cattive nuove gli giunsero
in quest'anno. L'una fu, che Giovanni
da Baruto occupò in Soria l'importante
città d'Accon, ossia d'Acri,
che era d'esso imperadore. Il maresciallo
Riccardo, lasciato ivi per governarla,
andò contra di lui, e restò sconfitto.
L'altra fu, che nel mese d'agosto il popolo
di Messina, trovandosi angariato da
Riccardo da Montenegro giustiziere per
l'imperadore, fece nel mese suddetto una
sollevazion contra di lui; e l'esempio
di questa città servì per far tumultuare
anche Siracusa, Catania, Nicosia ed altre
terre di Sicilia. Era duro sopra i popoli
il governo di Federigo; la voleva d'ordinario
contro le loro borse, e per poco
si veniva al confisco. Di belle leggi andava
egli pubblicando; ma le sue gabelle,
dazii, contribuzioni ed angherie faceano
gridar tutti. In quest'anno ancora i
Romani, più che mai accaniti contro la
città di Viterbo, uscirono in campagna,
e, dopo aver dato il guasto al paese, se
ne tornarono a casa. Ma venne fatto
anche ai Viterbesi di prendere per tradimento
un castello appellato Vetorchiano,
che era de' Romani; ed avuto che l'ebbero,
non tardarono a smantellarlo tutto.
N'ebbero gran rabbia i Romani; e
siccome attribuivano al pontefice Gregorio
la colpa di tutto, come quegli che
non voleva lasciar distruggere Viterbo;
<span class="pagenum" id="Page_1107">[1107]</span>
così, mentre egli soggiornava in Rieti,
mossero l'armi loro per fargli dispetto,
e giunsero sino a Montefortino, con disegno
di assalire la Campania romana ubbidiente
ad esso papa. Per fermar questo
loro attentato, papa Gregorio spedì
loro tre cardinali suoi deputati, che
conchiusero un accordo con esso popolo
romano; e convenne sborsare una buona
somma di danaro, acciocchè se ne ritornasse
a casa quell'armata sì poco rispettosa
al suo legittimo signore. Trattò in
quest'anno il papa di pace fra l'imperadore
e le città collegate di Lombardia:
al qual fine queste ultime inviarono i loro
agenti ad esso papa, mentre dimorava
in Anagni; ma nulla si dovette conchiudere,
per le diffidenze che passavano fra
le parti.
</p>

<p>
Abbiamo da Parisio da Cereta, autore
della Cronica antica di Verona <span class="fnote">[Chron. Veronense, tom. 8 Rer. Ital.]</span>, che
nel dì 14 d'aprile Eccelino da Romano,
soggiornando in Verona, fece prigione
Guido da Rho podestà di quella città, e i
suoi giudici con tutta la famiglia. Dopo
di che mandò a prendere da Ostiglia un
uffiziale dell'imperador Federigo, che non
mancò di portarsi a quella città. Da lì a
pochi giorni comparvero ancora colà il
conte del Tirolo e due altri conti con
cento cinquanta uomini a cavallo e cento
balestrieri, che presero il possesso di Verona
a nome dell'imperadore. Ricuperarono
poi il castello di Porto, e rifabbricarono
quel di Rivalta. Allora i Mantovani,
amicissimi della parte del conte
Ricciardo da San Bonifazio, e di fazione
guelfa, ripresero l'armi contra dei Veronesi,
ed usciti in campagna col loro carroccio,
presero il castello di Nogarola,
bruciarono varie ville del distretto veronese,
cioè Ponte Passero, Fragnano,
Isolalta, Poverano, l'isola della Scala, ed
altre non poche. I partigiani del conte abbandonarono
Nogara, con darla alle fiamme.
Eccelino da Romano coi Veronesi,
avendoli colti nella terra di Opeano, li
mise in rotta, e ne fece prigionieri non
<span class="pagenum" id="Page_1108">[1108]</span>
pochi. Poi circa il fine d'ottobre i Mantovani
diedero il sacco alla villa di Cereta.
Dall'altra parte i Padovani s'impadronirono
di Bonadigo, e totalmente lo
distrussero. Altrettanto fecero alla villa
della Tomba. Venne anche in lor potere
il castello di Rivalta. Temo io che questi
fatti nella Cronica di Parisio sieno fuori
di sito, perchè somigliano quei che ho
narrato all'anno 1230; se non che dalle
lettere dell'imperador Federigo si sa che
egli si lamentava, perchè quasi sotto i
suoi occhi, mentre era in Ravenna, le
città lombarde aveano fatta oste contra
de' suoi fedeli. Seguita a scrivere Parisio
che in quest'anno Azzo VII marchese
d'Este, e Ricciardo conte di San Bonifazio,
portatisi in aiuto di Biachino e Guezello
da Camino, nel dì 27 di luglio attaccarono
battaglia col popolo di Trivigi, e il
misero in rotta, con far molti prigioni, i
quali furono condotti nelle carceri del
marchese a Rovigo. Allora si mosse Eccelino
con cento uomini d'armi e con
cento balestrieri in soccorso de' Trivisani;
ma null'altro succedette dipoi.
Presero in quest'anno i Sanesi <span class="fnote">[Chronic. Senense. Ricordano Malaspina,
cap. 114 Giovanni Villani.]</span>, condotti
da Gherardo Rangone da Modena
lor podestà, nel dì 28 di ottobre la terra
di Montepulciano, e ne disfecero tutte le
mura e fortezze. Era quel popolo collegato
co' Fiorentini; per la qual cosa essi
Fiorentini andarono a oste sopra i Sanesi,
con dare il guasto a parte del loro territorio,
e prendere a forza d'armi il
castello di Querciagrossa, i cui abitanti
furono condotti nelle carceri di Firenze.
Avendo i Lucchesi <span class="fnote">[Ptolom. Lucensis, in Annal. brev.]</span> assediata Barga
insieme coi Fiorentini, ebbero una spelazzata
dai Pisani, Bargheggiani e Cattanei
della Garfagnana. Avvertito l'imperador
Federigo che i Genovesi <span class="fnote">[Caffari, Annal. Genuens., lib. 6.]</span>, non
ostante il divieto lor fatto, aveano preso
per lor podestà Pagano da Pietrasanta
Milanese, diede ordine che dovunque si
<span class="pagenum" id="Page_1109">[1109]</span>
trovassero persone e robe di Genovesi,
fossero prese: il che fu eseguito. Gran
tumulto nacque per ciò in Genova. Chi
teneva per l'imperadore, e chi voleva che
si entrasse nella lega di Lombardia contra
di lui. Ma Federigo, meglio pensando
che non gli tornava il conto a disgustare
un popolo sì allora potente in mare, dopo
qualche tempo ordinò che tutto fosse
loro restituito. Grave danno in quest'anno
recarono anche in Lombardia le locuste,
che divoravano tutte l'erbe delle campagne:
flagello continuato anche ne' due
seguenti anni. Dalla Cronichetta di Cremona <span class="fnote">[Chronic. Cremonense, tom. 9 Rer. Italic.]</span>
abbiamo che nel popolo di
quella città si rinvigorì la divisione, e fu
guerra civile fra loro. Andarono essi
Cremonesi in servigio de' Bolognesi: a
qual fine, non so. Fecero anche oste contra
de' Mantovani, bruciarono parecchi
luoghi di quel contado, e presero e distrussero
il ponte che i Mantovani tenevano
sul Po. In Milano <span class="fnote">[Annales Mediolanens., tom. 16 Rer. Ital.]</span> si crearono
sette capitani, cadaun de' quali comandava
a mille soldati a cavallo, e giurarono
tutti di sostenere la lor libertà contra
dell'imperadore, e piuttosto di morire
in campo che di fuggire. Mandò in
quest'anno il sultano d'Egitto a donare
a Federigo Augusto un padiglione di
mirabil lavoro <span class="fnote">[Godefridus Monachus, in Chron.]</span>, il cui valore si fece
ascendere a più di venti mila marche d'argento.
Vi si vedeva con ammirabil artificio
il corso del sole e della luna, co' suoi
determinati spazii, indicanti con sicurezza
l'ore del giorno e della notte. Fu esso
risposto in Venosa nel tesoro regale. E
Federigo poscia nel dì 22 luglio ad un
solenne convito invitò gli ambasciatori
d'esso sultano e del Vecchio della Montagna,
principe de' popoli detti Assassini.
Teneva Federigo buona corrispondenza
con costui; e voce comune correva che
uno de' sudditi d'esso Vecchio, per ordine
del medesimo imperadore, avesse nell'anno
<span class="pagenum" id="Page_1110">[1110]</span>
precedente tolto di vita <i>Lodovico
duca</i> di Baviera, caduto in disgrazia d'esso
Augusto.
</p>

<hr />
</div>

<div class="chapter">
<h2 class="hidden" id="MCCXXXIII">MCCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Gregorio</span> IX papa 7.</td>
  </tr>
  <tr>
    <td><span class="smcap">Federigo</span> II imperadore 14.</td>
  </tr>
</table>

<p>
Era sconvolta per interne sedizioni
la città di Roma in questi tempi, e molti
occupavano le terre della Chiesa romana <span class="fnote">[Raynald., in Annal. Eccles.]</span>.
Implorò papa <i>Gregorio IX</i> soccorso
da <i>Federigo II</i>; ma egli, adducendo
la non falsa scusa di dover accorrere
in Sicilia, dove gli si erano ribellate alcune
città, nulla accudì al bisogni del
pontefice. Passò a questo fine in Calabria <span class="fnote">[Richardus de S. German., in Chron.]</span>,
dove ammassò un buon esercito,
ed intanto ordinò che si fortificassero il
più possibile le fortezze di Trani, Bari,
Napoli e Brindisi. Volle Dio che nel mese
di marzo i Romani, scorgendo essere
riposta la lor quiete e il maggiore lor
bene nell'avere in Roma il sommo pontefice,
s'indussero a spedire il senatore
con alcuni nobili ad Anagni, dove facea
allora la corte pontificia la sua residenza,
per pregare il santo padre di voler tornarsene
a Roma. Non mancarono cardinali
che il dissuasero e contrariarono
a sì fatta risoluzione; ma egli intrepido
volle venire, e fu accolto con dimostrazioni
di molto giubilo dal popolo romano.
Allora fu ch'egli si accinse a calmar
gli odii dei Romani e Viterbesi: al qual
fine spedì a Viterbo <i>Tommaso cardinale</i>
per trattare di un'amichevol concordia.
E questa infatti fu da lì a qualche tempo
stabilita. Intanto Federigo Augusto, passalo
in Sicilia con un vigoroso esercito,
ridusse a' suoi voleri Messina, dove alcuni
degli autori della sollevazione pagarono
il fio del loro misfatto sulla forca, ed
altri furono bruciati vivi. Catania, senza
far opposizione, tornò alla di lui ubbidienza.
Fu assediato il castello di Centoripi,
<span class="pagenum" id="Page_1111">[1111]</span>
e tuttochè, per la sua forte situazione
in un dirupato monte e per la bravura
dei difensori, facesse lunga difesa,
pure infine fu obbligato alla resa. Da tal
resistenza irritato Federigo, lo fece atterrare
da' fondamenti, e gli abitanti, passali
in un altro sito, fondarono a poco a
poco una nuova città, a cui, per ordine
dell'imperadore, fu posto il nome d'Augusta.
In Puglia finalmente il castello di
Introduco, dopo un penoso e lungo assedio,
si arrese alle sue armi. Bertoldo e
Rinaldo appellato duca di Spoleti, che vi
si erano bravamente fin qui difesi, assicurali,
uscirono fuori del regno. In questo
anno ancora tornò alle mani d'esso
imperadore la città di Gaeta, con restar
privata delle vecchie sue esenzioni e del
diritto di eleggere i suoi consoli, avendovi
Federigo messi i suoi uffiziali, e costituita
una dogana. Aveva egli promesso
di ben trattare quel popolo, ma era principe
che mai non perdonava daddovero,
e guai a chi avea fallato. Per questo i
Lombardi non s'indussero giammai a
fidarsi di lui: gastigo ben dovuto a quei
principi che non san perdonare, nè mantener
la parola.
</p>

<p>
Per la presa e distruzione di Montepulciano,
fatta nell'anno addietro dai
Sanesi <span class="fnote">[Chron. Senense, tom. 15 Rer. Ital.]</span>, il comune di Firenze adirato
forte fece in quest'anno un grande sforzo
affine di vendicarsene. Ricordano <span class="fnote">[Ricordanus Malaspina, in Chron.]</span> e
Giovanni Villani <span class="fnote">[Giovanni Villani.]</span> ciò riferiscono all'anno
seguente; ma Riccardo da San
Germano <span class="fnote">[Richardus de S. Germano.]</span>, la Cronica sanese e il Rinaldi <span class="fnote">[Raynaldus, Annal. Ecclesiast.]</span>
ne parlano all'anno presente.
Ora i Fiorentini misero l'assedio a Siena,
e in vergogna de' Sanesi con un mangano
gittarono entro la città un asino con
altra carogna. Tornali poscia a Firenze,
nel dì 4 del mese di luglio rifecero oste
contra de' medesimi Sanesi; presero e
disfecero Asciano, e quarantatrè altre
<span class="pagenum" id="Page_1112">[1112]</span>
castella e ville di quel territorio, con gravissimo
danno d'essi Sanesi. Cagione fu
ciò che, compassionando con paterno
affetto papa Gregorio lo stato infelice di
Siena, s'interpose per la pace, e a questo
fine spedì a Firenze fra Giovanni da Vicenza
dell'ordine de' Predicatori, uomo
eloquentissimo, ed insigne missionario di
questi tempi. Dimorava egli allora in Bologna,
dove seguitato da innumerabil copia
di contadini e cittadini, colle fervorose sue
prediche fece infinite paci fra loro, moderò
il lusso delle donne, con altri mirabili
effetti della parola di Dio. Andò questo
buon servo di Dio a Firenze; ma, per
quanto facesse e dicesse, non potè smuovere
quel comune dall'ostinato suo proposito
contra de' Sanesi. Per questo il
papa sottopose Firenze all'interdetto, e
fece scomunicar i rettori di quella città.
Bolliva intanto, anzi ogni dì più andava
crescendo la discordia fra le città della
marca di Verona. Se non v'ha difetto
nella Cronica veronese di Parisio da Cereta <span class="fnote">[Paris de Cereta, Chron. Veron., tom. 8
Rer. Ital.]</span>,
ancora in quest'anno i Mantovani
col loro carroccio, e coll'aiuto dei
Milanesi, Bolognesi, Faentini e Bresciani,
cavalcarono contra de' Veronesi, e bruciarono
e guastarono molte lor ville, fra
le altre Villafranca, Cona, Gussolengo,
Seccacampagna, Piovezano, Palazzuolo
ed Isolalta; il che fatto, si ridussero a
casa. Ora colà ancora per ordine del
sommo pontefice, e per motivo eziandio
di spontanea carità, si portò il suddetto
buon servo di Dio fra Giovanni da Vicenza.
Tale era il concetto della sua virtù
e mirabil facondia, che il popolo di Padova <span class="fnote">[Roland., lib. 3, cap. 7. Gherardus Maurisius,
Hist. Anton., Chron. Veronense.]</span>
gli andò incontro, nel venire che
egli faceva da Monselice, e, messolo sul
carroccio, con gran divozione e giubilo
l'introdusse in città. Predicò egli quivi
e per le ville con indicibil concorso
di gente; poscia se ne andò a Trivigi,
Feltre e Belluno, e quindi a Vicenza e
<span class="pagenum" id="Page_1113">[1113]</span>
Verona, dove Eccelino da Romano coi
Montecchi giurò di stare a quello che
avesse ordinato il papa. Trasferissi inoltre
a Mantova, e Brescia, predicando da
per tutto la pace, facendo rimettere in
libertà i prigioni, e correggendo a modo
suo gli statuti delle città. Il che fatto, intimò
un giorno, in cui si dovessero adunar
tutte quelle città in un luogo determinato
per far la pace generale. Scelse
egli una campagna presso all'Adige, quattro
miglia di sotto da Verona, e il giorno
della festa di santo Agostino, cioè il dì 28
di agosto. Fu uno spettacolo mirabile il
vedere in quella giornata comparire al
sito prefisso i popoli di Verona, Mantova,
Brescia, Vicenza, Padova e Trivigi coi
lor carrocci. Vi comparvero ancora il
patriarca di Aquileia, il marchese di
Este, Eccelino e Alberico da Romano, i
signori da Camino, e una gran moltitudine
d'altre città, cioè di Feltre, Belluno,
Bologna, Ferrara, Modena, Reggio e Parma,
coi loro vescovi, tutti senz'armi, e
la maggior parte a piedi nudi in segno
di penitenza. Da tanti secoli non s'era
veduta in un sol luogo d'Italia unione
di tanta gente. Secondo lo scandaglio di
Parisio, vi furono più di quattro cento
mila persone. Frate Giovanni da un palco
alto quasi sessanta braccia predicò a
questa smisurata udienza, udito da tutti,
e con esortar tutti a darsi il bacio di
pace, e comandandolo anche a nome di
Dio e del romano pontefice. Il che fu
prontamente eseguito; ed egli appresso
pubblicò la scomunica contra chiunque
guastasse sì bell'opra; anzi, per maggiormente
assodarla, propose il matrimonio
del principe Rinaldo, figliuolo di
<i>Azzo VII</i> marchese d'Este, capo de' Guelfi,
e Adelaide figliuola di Alberico fratello
di Eccelino da Romano, capo de' Ghibellini:
il che fu approvato e lodato da tutti.
Lo strumento di questa pace l'ho io pubblicato
nelle mie Antichità Italiane.
</p>

<p>
Ma quanto durò questa concordia?
Non più che cinque o sei giorni. Quel
che è più, andò anche per terra il concetto
<span class="pagenum" id="Page_1114">[1114]</span>
della di lui santità, ch'era ben
grande. Gherardo Maurisio scrive di aver
co' suoi proprii orecchi inteso predicare i
frati minori nella cattedral di Vicenza,
che fra Giovanni avea risuscitato dieci
morti. Non mancava gente che portava
odio a questo sacro banditor della parola
di Dio e della pace, perchè era inesorabile
contro gli eretici. Nel mese di
luglio n'avea fatto bruciar vivi in tre
giorni settanta nella piazza di Verona
tra maschi e femmine de' migliori cittadini
di quella città. Altri poi cominciavano
a malignare sopra le di lui intenzioni,
pretendendo che tutte le sue mire
fossero per abbassar la parte ghibellina,
e che questo fosse un segreto concerto
della corte di Roma contra di Federigo II
imperadore. Ma quello che diede il crollo
all'autorità e stima di fra Giovanni, fu
ch'egli, ito a Vicenza sua patria, si fece
dare dal popolo un'assoluta padronanza
della città, tutta ad arbitrio suo: con che
vi mise quegli uffiziali che a lui piacquero,
e corresse o mutò gli statuti della città,
e ne formò de' nuovi. Ito a Verona, anche
ivi si fece eleggere signore della città;
volle ostaggi per sicurezza di sua persona;
volle in sua mano il castello di San
Bonifazio, Ilasio, Ostiglia e le fortezze
della città. I Padovani, che facevano prima
da padroni in Vicenza, corsero colà,
e vi accrebbero la lor guarnigione. Tornato
frate Giovanni colà, e trovata questa
novità, volle far valere la sua autorità
contra chi se gli opponeva; ma in
furia ritornarono a Vicenza i Padovani,
e, dato di piglio all'armi contra di lui e
della sua fazione, infine presero lui con
tutta la sua famiglia, e il cacciarono in
prigione nel dì 3 di settembre. Rilasciato
da lì a pochi giorni, se ne tornò a Verona,
nè trovò più ubbidienza, di modo che
mise in libertà fra poco tempo gli ostaggi,
restituì al conte Ricciardo il castello di
San Bonifazio, e infine se ne tornò a Bologna,
convinto dell'instabilità delle cose
umane, e pentito di avere oltrepassato i
termini del sacro suo ministero. Così ripullulò
<span class="pagenum" id="Page_1115">[1115]</span>
la discordia come prima fra quei
popoli; anzi parve che si scatenassero le
furie per lacerar da lì innanzi tutta la
Lombardia. Il credito de' frati predicatori
e minori era incredibile in questi tempi
per tutte le città. In alcune aveano anche
parte ne' governi. Però nell'anno presente
desiderando i frati minori di metter
fine alle dissensioni vertenti fra i nobili e
popolari di Piacenza <span class="fnote">[Chron. Placent., tom. 16 Rer. Italic.]</span>, così efficacemente
si maneggiarono, che le parti fecero
compromesso di tutte le lor differenze
in fra Leone dell'ordine loro.
Questi diede da lì a poco il laudo, assegnando
la metà degli onori della repubblica
agli uni, e l'altra metà agli altri, e
col bacio della pace ordinò che si confermasse
la sentenza sua. Anche in Modena <span class="fnote">[Annales Veteres Mutinens., tom. 11 Rer.
Italic.]</span>,
per le prediche del buon servo di
Dio fra Gherardo dell'ordine de' Minori,
si fecero moltissime paci fra il popolo
della città. Ma febbri sì maligne non si
sradicavano punto con questi innocenti
rimedii. Pochissimo durò la calma in Piacenza,
ed alteratisi di nuovo gli animi,
la nobiltà si ritirò alle sue castella; con
che si riaccese la guerra. Predicando
nell'ottobre di quest'anno frate Orlando
da Cremona dell'ordine de' Predicatori
nella piazza d'essa città di Piacenza,
ecco una truppa di eretici dar di
piglio a sassi e spade, con ferire mortalmente
esso predicatore e un monaco di
San Savino. Furono presi costoro ed inviati
a Roma. Anche in Milano <span class="fnote">[Gualvanus Flamma, in Manip. Flor. Corio,
Istoria di Milano.]</span> quel
podestà Oldrado da Lodi cominciò a far
bruciare gli eretici. Ne resta tuttavia la
memoria in marmo nella piazza del Broletto,
ossia de' Mercatanti, leggendosi
sotto l'effigie sua fra l'altre parole ancor
queste:
</p>

<div class="poem">
<p><i>CATHAROS, VT DEBVIT, VXIT.</i></p>
</div>

<p>
<span class="pagenum" id="Page_1116">[1116]</span>
Andò anche a Parma <span class="fnote">[Chron. Parmense, tom. 9 Rer. Ital.]</span> il suddetto
fra Gherardo da Modena, uomo di santa
vita, ed assaissima gente indusse alla pace,
con emendare eziandio gli statuti della
città, e far assolvere tutti gli sbanditi. Colà
inoltre comparve fra Corneto dell'ordine
de' Predicatori, che colla sua pia
eloquenza si tirava dietro tutto il popolo;
e tanto i nobili che i plebei, uomini e
donne per divozione portavano terra affin
di empiere una borra, ossia luogo
basso, dove si fermavano l'acque, presso
alla chiesa de' Predicatori. Tutto ciò
serva a far conoscere i costumi di questi
tempi. Il Guichenon <span class="fnote">[Guichenon, Hist. de la Maison de Savoye,
tom. 1.]</span> mette la morte
di <i>Tommaso conte</i> di Savoia, principe di
gran senno e valore, nel dì 20 di gennaio
di quest'anno. Io truovo nella Cronica di
Alberico Monaco <span class="fnote">[Albericus Monachus Trium Fontium, in
Chron.]</span> ch'egli mancò di
vita nell'anno precedente, benchè egli
ne torni a parlare all'anno 1234. Succedette
a lui <i>Amedeo IV</i> suo primogenito.
Ho io inoltre creduto che esso Guichenon
prendesse abbaglio nel favellare della
prima moglie di <i>Azzo VII</i> marchese di
Este, la quale senza dubbio figliuola fu di
esso conte Tommaso, e madre della beata
<i>Beatrice I</i> d'Este <span class="fnote">[Antichità Estensi, P. I, cap. 40.]</span>. Ebbe questo principe
quindici figliuoli, nove maschi e sei
femmine. L'una d'esse fu contessa di
Provenza, e madre di Leonora regina
d'Inghilterra. Tra i figliuoli Amedeo fu
vescovo di Morienna; Guglielmo eletto
vescovo di Valenza; Bonifazio eletto vescovo
di Bellai, e poscia arcivescovo di
Cantorberì; e Filippo eletto arcivescovo
di Lione. Tommaso colle nozze di Giovanna
contessa di Fiandra acquistò quel
principato, ma ne restò dipoi spogliato. I
principi carichi di molti figliuoli aveano
allora gran cura d'incamminarli per la
via ecclesiastica, acciocchè venissero
provveduti di nobili e lucrose dignità in
questa milizia.
</p>

<p>
<span class="pagenum" id="Page_1117">[1117]</span>
</p>

<hr />
</div>

<div class="chapter">
<h2 class="hidden" id="MCCXXXIV">MCCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXIV</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Gregorio</span> IX papa 8.</td>
  </tr>
  <tr>
    <td><span class="smcap">Federigo</span> II imperadore 15.</td>
  </tr>
</table>

<p>
Non poche vessazioni ebbe in questo
anno papa <i>Gregorio</i> dal senato e popolo
romano <span class="fnote">[Cardin. de Aragon., in Vita Gregorii IX,
P. I, tom. 3 Rer. Ital.]</span>. Tutto dì andavano questi
cercando d'ampliare la loro autorità in
pregiudizio di quella del sommo pontefice,
con occupare i di lui diritti temporali, e
stendere la mano anche agli spirituali,
imponendo aggravii agli ecclesiastici, e
traendoli al loro foro. Fu astretto di
nuovo il pontefice a ritirarsi da Roma a
Rieti <span class="fnote">[Raynald., Annal. Eccl.]</span>; perlocchè, maggiormente saliti
in orgoglio i Romani, spedirono nella parte
della Toscana suddita del papa e nella
Sabina alcuni nobili per farsi giurare fedeltà
da que' popoli, ed esigerne i tributi.
Tutti questi sconcerti ebbero verisimilmente
origine dall'implacabil loro odio
contra di Viterbo, che passò contra dello
stesso papa, perchè il vedevano contrario
ai lor disegni di soggiogare quella
città. Diedesi pertanto il pontefice a procacciar
que' mezzi che convenivano per
reprimere gl'irriverenti e ribelli Romani.
Scrisse lettere per tutta la cristianità a
principi e vescovi per ottener soccorso
di gente e di danaro, e cominciò a raunar
quante milizie egli poteva. Informato
di questi movimenti <i>Federigo</i> imperadore <span class="fnote">[Richardus de S. Germano, in Chron.]</span>,
venne in Puglia, e all'improvviso
nel mese di maggio comparve a Rieti a
visitar papa Gregorio, e ad offerirsi pronto
al servigio e alla difesa sua; e gli presentò
anche il suo secondogenito <i>Corrado</i>,
che seco avea condotto. Gradì il pontefice
l'esibizione, e concertò con lui le
operazioni da farsi. L'autore della Vita
d'esso papa tratta da finzioni tutti questi
passi di Federigo. Io non entro a giudicar
del cuore dei principi, tuttochè assai
persuaso che doppio fosse quel di Federigo.
<span class="pagenum" id="Page_1118">[1118]</span>
Solamente so ch'egli col cardinal
<i>Rinieri</i> passò a Viterbo per animar quel
popolo; e che poscia, per consiglio del medesimo
cardinale, intraprese l'assedio di
Respampano, castello ben guernito di
gente e di viveri dai Romani, che fece una
gagliarda difesa. Vi stette sotto per lo
spazio di due mesi; e, veggendo che non
v'era apparenza di poterlo nè espugnare
nè condur colle buone alla resa, nel settembre
se ne tornò in Puglia. Tutto ciò
fu attribuito a tradimento e ad intelligenza
coi Romani, i quali, udita ch'ebbero
la ritirata di Federigo, andarono a rinforzar
di viveri quella terra. Intanto papa
Gregorio, che era passato a Perugia, avea
scritte lettere alle città della lega di Lombardia,
affinchè non si formalizzassero,
nè s'ingelosissero della sua amicizia con
Federigo, perchè così portava il bisogno
de' proprii affari senza pregiudizio dei
loro. Anzi le esortò a non impedir la calata
di truppe tedesche, le quali doveano
venire in aiuto suo, consigliando ancora
d'inviar deputati per trattar di concordia
coll'imperadore. Avvenne dipoi che
i Romani, portati dal loro mal talento,
uscirono per andare, secondo il lor costume,
a dare il guasto al territorio di
Viterbo. Erano restati al servigio del
papa molti Tedeschi dati dall'imperadore,
amatori dell'ecclesiastica libertà, e
ben disposti alla difesa di quella città.
Godifredo Monaco <span class="fnote">[Godefridus Monachus, in Chron.]</span> scrive che l'imperadore
<i>milites in civitate Viterbio collocavit</i>;
cosa che non fu osservata dal Rinaldi.
Lo stesso vien confermato da Matteo
Paris <span class="fnote">[Matth. Paris, Hist. Anglic.]</span>, il qual poi magnifica di
troppo la seguente battaglia e vittoria.
Costoro, gente brava, avendo incoraggito
il popolo di Viterbo, arditamente uscirono
contra de' baldanzosi Romani, e diedero
loro una buona lezione con isconfiggerli,
ucciderne e farne molti prigioni.
Nè qui si fermò il corso della vittoria.
Passarono anche nella Sabina, e ridussero
di nuovo quelle terre all'ubbidienza
<span class="pagenum" id="Page_1119">[1119]</span>
del sommo pontefice. E pure niun merito
di ciò ebbe Federigo, e si continuò
a gridare contra di lui. Mentre dimorava
in Rieti esso papa Gregorio <span class="fnote">[Raynald., Annal. Eccles. Chron. Bononiens.]</span>, canonizzò
<i>san Domenico</i>, istitutore dell'ordine
de' Predicatori, nel dì 3 di luglio del presente
anno. Stando poscia in Perugia,
con lettere circolari infiammò i principi
e le città della cristianità al soccorso di
Terra santa, dove andava sempre più peggiorando
lo stato dei cristiani per le discordie
di loro stessi. Ne aveva dianzi
trattato ancora coll'imperador Federigo,
il quale mostrò prontezza a quell'impresa.
</p>

<p>
Ma insorsero poi nuovi nuvoli che
annientarono tutte le buone disposizioni <span class="fnote">[Richardus de S. Germano, in Chron.]</span>;
imperocchè incominciò ad aversi
in Italia sentore che il <i>re Arrigo</i>, figliuolo
dell'Augusto Federigo II, dimorante in
Germania, macchinava ribellione contra
del padre. Godifredo Monaco chiaramente
lasciò scritto sotto quest'anno che <span class="fnote">[Godefridus Monachus, in Chron.]</span>
<i>rex Heinricus Lombardiae conventum quorumdam
principium habuit, ubi a quibusdam
nefariis consilium accepit, ut se
opponeret imperatori patri suo: quod et
fecit: Nam ex tunc coepit solicitare quoscumque
potuit minis, prece, et pretio, ut
sibi assisterent contra patrem, et multos
invenit</i>. Fra quelli che entrarono in questa
congiura, non si può mettere in dubbio che
non vi fossero i Milanesi colle città confederate
contra di esso Federigo, siccome
tentati da esso re Arrigo; se pure da essi
Milanesi non venne la prima scintilla di
questo fuoco. Certo dovettero contribuire
ad avviluppare l'incauto giovane colle
lor promesse di farlo re d'Italia; laonde
egli tirò innanzi la tela, che andò poi a
strascinarlo nell'ultimo precipizio. Dagli
Annali di Milano <span class="fnote">[Annal. Mediol., tom. 16 Rer. Ital.]</span>, il cui autore mostrò
di averne veduto il documento, abbiamo
che in quest'anno Manfredi conte
di Corte Nuova, podestà di Milano, con
<span class="pagenum" id="Page_1120">[1120]</span>
due giudici, a nome del comune, <i>juraverunt
fidelitatem Henrico regi Romanorum
filio Friderici Roglerii imperatoris. Et
tunc facta est liga fortis inter ipsum Henricum
et Mediolanenses, ad petitionem papae
contra imperatorem patrem suum. Et promiserunt
ei dare Mediolanenses coronam
ferream in Mediolano, quam patri suo dare
numquam voluerunt</i>. Anche Galvano
Fiamma <span class="fnote">[Gualvan. Flam., in Manip. Flor., cap. 264.]</span>, facendo menzione di questo
fatto all'anno 1231, cioè fuor di sito,
scrive che <i>Henricus rex Alamanniae cum
Mediolanensibus composuit ad petitionem
domini papae</i>. L'autore anonimo della
Vita di papa Gregorio IX con tante esagerazioni
della perfidia di Federigo contra
del pontefice porgerebbe anch'egli motivo
di sospettare che esso Gregorio avesse tenuta
mano a questo trattato. Ma l'indegnità
del fatto e la saviezza dello stesso
pontefice abbastanza ci possono persuadere
la falsità di tal diceria. Oltre di che,
se menomo indizio di ciò avesse trovato
l'imperadore, che doglianze, che schiamazzi
non avrebbe fatto? egli che sì
spesso prorompeva in querele contra dei
papi. In fine, siccome diremo, il medesimo
papa aiutò Federigo a smorzar questo
incendio. Il Monaco Padovano <span class="fnote">[Monachus Patavinus, in Chron.]</span> anche
egli, con errore di cronologia, raccontando
all'anno 1231 che i Milanesi fecero lega
col suddetto re Arrigo contra di suo padre,
soggiugne (e questo è più da credere)
che lo sconsigliato giovane tramò contra
del padre, <i>ideo quia videbatur, quod imperator
plus eo puerum Conradum diligeret
et foveret</i>. Abbiamo dai suddetti storici
milanesi <span class="fnote">[Annal. Mediol., tom. 16 Rer. Ital.]</span>, che avendo l'imperadore
inviati in quest'anno a Cremona un
lionfante, ed alcuni cammelli e dromedarii
in segno del suo amore, saputosi
ciò dai Milanesi, Piacentini e Bresciani,
uscirono coll'esercito e coi lor carrocci
in campagna fino a Zenevolta. Ivi attaccata
battaglia coi Cremonesi, li fecero
dare alle gambe. Secondo gli Annali di
<span class="pagenum" id="Page_1121">[1121]</span>
Modena <span class="fnote">[Annales Veteres Mutinens., tom. 11 Rer.
Italic.]</span>, questo fatto d'armi fu grande,
perchè in aiuto de' Cremonesi si trovarono
i Parmigiani, Reggiani, Pavesi e
Modenesi. La Cronica di Parma <span class="fnote">[Chron. Parmense, tom. 9 Rer. Ital.]</span> ci
assicura che si combattè con gran vigore,
ma senza vittoria d'alcuna delle parti; e
che nello stesso dì dopo il vespro si fece
una tregua fra loro. Presero anche i
Milanesi nel mese di luglio i condottieri
mandati dall'imperadore con quelle bestie;
ma le bestie scamparono, e felicemente
giunsero a Cremona. Fecesi anche
in Milano una scelta de' più bravi giovani,
con appellar quella la Compagnia
de' forti, ossia de' gaiardi, che s'impegnò
alla difesa del carroccio. Capo ne fu
Arrigo da Monza, soprannominato Mettefuogo,
uomo di forza smisurata ed
eccellente in armi, il quale dicono che
fu podestà in varie città, e senatore di
Roma.
</p>

<p>
Eransi collegati i popolari di Piacenza <span class="fnote">[Chron. Placent., tom. 16 Rer. Ital.]</span>
coi popolari cremonesi contra
de' loro nobili fuorusciti. Nel dì dell'Epifania
il marchese Pelavicino con cento
cavalieri di Cremona e molti balestrieri,
unito col popolo piacentino, sconfisse i
nobili suddetti, che, congiunti con quei
di borgo di Val di Taro, di Castello Arquato
e di Fiorenzuola, vennero a battaglia
nel luogo di Gravago. Restarono
prigionieri quarantacinque uomini d'armi
e circa ottanta fanti. Poscia nel mese
di giugno il popolo piacentino, assistito
dal cremonese, si portò all'assedio del
castello di Rivalgario, ma senza potervi
mettere il piede. Nell'ottobre seguente
si amicarono di nuovo i nobili piacentini
coi popolari, e ritornarono in città a goder
la metà degli onori del pubblico. La
Cronica Veronese di Parisio <span class="fnote">[Paris, Chron. Veronens., tom. 8 Rer. Ital.]</span> nota che
nel dì 24 di maggio i Bresciani e Mantovani
coi lor carrocci vennero contra
de' Veronesi, e diedero alle fiamme Lebeto,
<span class="pagenum" id="Page_1122">[1122]</span>
Ronco, Opeano, Bovo, la villa della
Palude, l'isola Porcaria, Bodolono e la
maggior parte di Cereta. Nel dì primo
di giugno se ne tornarono trionfalmente
per sì belle imprese a casa. Eccelino in
quel mese, uscito coll'esercito di Verona,
s'impadronì del castello d'Albaredo,
e volendo andare a Cologna, trovato per
istrada <i>Azzo VII</i> marchese d'Este, che
gli veniva incontro coi suoi bene in armi,
giudicò meglio di tornarsene a Verona.
Tornato poscia in campagna, riprese alcune
castella; ma altre ne tolse ai Veronesi
Ricciardo conte di San Bonifacio
unito co' Mantovani. Secondo gli Annali
di Modena <span class="fnote">[Annales Veteres Mutinens., tom. 11 Rer.
Italic.]</span>, in quest'anno i capitani,
ossia Cattanei del Frignano, lasciatisi
guadagnare dal danaro, e ribellatisi al
comune di Modena, si diedero a quel di
Bologna <span class="fnote">[Chron. Bononiense, tom. 18 Rer. Ital.]</span>. Ed ancorchè tregua ci fosse
fra queste due città, stabilita per ordine
del papa, che dovea durare qualche anno
ancora, i Bolognesi iniquamente la ruppero,
e venuti coll'esercito e col carroccio
a San Cesario del Modenese, diedero
quella terra alle fiamme. Ceuta, posseduta
da' Mori, fu nell'anno presente assediata
dai crocesignati spagnuoli; e
perciocchè i genovesi mercatanti <span class="fnote">[Caffari, Annal. Genuens., lib. 6, tom 6 Rer.
Italic.]</span> tenevano
in quella città molto avere, si vide
questa deformità, che, armate dieci delle
maggiori e migliori lor navi, furono in
soccorso degl'infedeli. Il verno di questo
anno fu de' più orridi e rigidi che mai
si provassero. Alcune croniche ne parlano
all'anno precedente; l'altre, alle
quali io m'attengo col Sigonio, al presente.
Da Cremona sino a Venezia gelò
sì forte il Po, che vi camminavano sopra
con sicurezza gli uomini e le carra. Pel
freddo morirono varie persone; si seccarono
le viti, gli ulivi e le noci; venne
appresso la mortalità de' buoi e d'altri
utili animali, con varii altri malanni. In
<span class="pagenum" id="Page_1123">[1123]</span>
vece d'imparare da tanti flagelli, divennero
più fieri nelle lor discordie i popoli,
e più ostinati nelle loro iniquità. Ottone
da Mandello Milanese, persona di gran
credito in tutta Lombardia per la sua
prudenza e sperienza nell'armi, fu podestà
di Padova <span class="fnote">[Roland., lib. 3, cap. 8.]</span>. E perciocchè i Trivisani
con Alberico da Romano infestavano
forte i signori di Camino, cittadini
e collegati di Padova, dopo avere il suddetto
podestà adoperate in vano preghiere
e minaccie colla spedizione d'ambasciatori,
uscì con tutte le forze dei
Padovani contra d'essi. Diede il guasto
alle campagne di Trivigi e delle terre
dei fratelli da Romano, con arrivar sino
a Bassano, a Mussolneto, a San Zenone,
a Romano, e con impadronirsi della terra
di Mestre, ma non già del castello. Si
quietò così fiero temporale per l'interposizione
degli ambasciatori di Venezia
e di varie persone religiose, di maniera
che tutti se ne tornarono alle lor case,
lasciando piagnere chi avea patito danno.
</p>

<hr />
</div>

<div class="chapter">
<h2 class="hidden" id="MCCXXXV">MCCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXV</span>. Indiz. <span class="smcap lowercase">VIII</span>.</td>
  </tr>
  <tr>
    <td><span class="smcap">Gregorio</span> IX papa 9.</td>
  </tr>
  <tr>
    <td><span class="smcap">Federigo</span> II imperadore 16.</td>
  </tr>
</table>

<p>
Per provvedere alla ribellione del <i>re
Arrigo</i> suo figliuolo, imprese l'imperador
<i>Federigo</i> in quest'anno il viaggio di Germania
insieme col suo secondogenito
<i>Corrado</i> <span class="fnote">[Richardus de S. Germano, in Chron. Godefridus
Monachus, in Chron.]</span>. Dopo Pasqua si mosse di
Puglia coll'accompagnamento di tre arcivescovi
e d'altri nobili, ch'egli poi,
giunto a Fano, licenziò e lasciò ritornare
alle lor contrade. Seco portava lettere
del sommo pontefice <span class="fnote">[Vita Gregorii IX, P. I, tom. 3 Rer. Ital.]</span>, esortatrici della
fedeltà a lui dovuta, indirizzate ai vescovi
e principi della Germania. A riserva
delle sue guardie, niuna soldatesca
condusse egli seco, ben sapendo che a
chi ha danaro non manca gente, e che
l'oro è il più potente strumento per
<span class="pagenum" id="Page_1124">[1124]</span>
superar tutte le difficoltà. A questo fine
egli andò ben provveduto di tesoro nei
suoi bauli. Nel mese di maggio, imbarcatosi
a Rimini, passò ad Aquileia, e di là
continuò il cammino sino in Germania,
dove senza opposizione alcuna arrivò, e
fu accolto con tutto onore dai principi e
popoli. Allora il giovane re Arrigo, al
vedere che niuno alzava un dito in suo
favore, prese la risoluzione di andar a
gittarsi ai piedi del padre, e chiedergli
misericordia. Tritemio, autore assai lontano
da quei tempi, scrive <span class="fnote">[Trithemius, Chron. Hirsaug.]</span> che si presentò
a lui nel dì 2 di luglio in Vormazia,
e che Federigo, al mirarlo, ardente
di sdegno, comandò tosto che fosse cacciato
in prigione; nè bastarono le preghiere
di quanti erano astanti ad ammollire
l'implacabil suo cuore. Per lo
contrario da Godifredo Monaco di San
Pantaleone, storico contemporaneo, abbiamo <span class="fnote">[Godefridus Monachus, in Chron. Alberic.
Monachus, in Chron]</span>
che Arrigo, benchè convinto
della congiura suddetta, pure <i>in gratiam
patris recipitur. Sed non persolvens, quae
promiserat, nec resignans castrum Drivels,
quod habuit in sua potestate, jussu patris
est custodiae mancipatus</i>. Ch'egli ancora
fosse rimesso in grazia del padre,
lo attestano le lettere di papa <i>Gregorio IX</i>
riferite dal Rinaldi <span class="fnote">[Raynaldus, in Annal. Eccl.]</span>. Alcuni poscia per
questo accusarono di crudeltà Federigo;
ed altri credettero ch'egli non si potesse
esentare dall'assicurarsi di un figliuolo,
sì feroce anche dopo un così nero delitto,
e che dava indizii di voler essere un
secondo Assalonne. Era vedovo l'imperador
Federigo. Conchiuse in questi
tempi con dispensa pontificia il matrimonio
con <i>Isabella</i> sorella di <i>Arrigo re</i>
d'Inghilterra. In Vormazia con gran solennità
furono celebrate le nozze. Nota il
suddetto Godifredo Monaco <span class="fnote">[Godefridus Monachus, in Chron.]</span> una particolarità
degna di osservazione. Cioè
che <i>imperator suadet principibus, ne histrionibus
<span class="pagenum" id="Page_1125">[1125]</span>
dona solito more prodigaliter
effundant, judicans maximam dementiam,
si quis bona sua mimis vel histrionibus
fatue largiatur</i>. Ho io trattato altrove di
questa ridicolosa usanza de' secoli barbari <span class="fnote">[Antiquit. Ital., Dissert. XXIX.]</span>.
Non si faceano nozze, o altre
feste grandiose di principi tanto in Italia
che in Germania, e probabilmente anche
in altri paesi, che non vi concorressero
le centinaia di buffoni, giocolieri, commedianti,
cantambanchi ed altri simili
inventori di giuochi e divertimenti della
corte e del pubblico. I regali che lor si
faceano non solamente dal principe autor
della festa, ma dagli altri ancora che vi
intervenivano, o di vesti o di danaro, o
altre cose di valore, erano immensi. Gli
esempli presso gli scrittori sono frequenti.
E durò quest'uso od abuso anche
nel secolo susseguente 1300. Federigo
fece conoscere in tal congiuntura il saggio
suo discernimento col non volere
scialacquar donativi in gente sì fatta,
siccome appunto avea praticato anche
l'imperadore <i>Arrigo II</i> nell'anno 1043,
allorchè solennizzò le sue nozze con
<i>Agnese</i> figliuola di <i>Guglielmo</i> principe del
Poitù. Tenne poscia Federigo <span class="fnote">[Otto Frisingensis, Chron., lib. 6, cap. 32.]</span> una
gran dieta in Magonza, dove espose i
reati del figliuolo, per giustificar la propria
condotta, e insieme per farlo conoscere
indegno della corona. Crebbe intanto
il suo odio e sdegno contra de' Milanesi
e degli altri Lombardi, che sempre
più andava egli scoprendo uniti e risoluti
di difendere la lor libertà contra il lui
mal animo. Ora il pontefice, che ben
prevedeva in qual fiera guerra avesse a
terminar questa discordia, nell'anno
presente ancora si affaticò per estinguerla,
se era possibile; e tanto più, perchè
ne veniva frastornato il soccorso di
Terra santa. Scrisse ai Lombardi, affinchè
spedissero i lor deputati a Perugia.
Scrisse a tutti i prelati che si trovavano
alla corte in Germania, incaricandoli di
interporre i loro uffizii per indurre Federigo
<span class="pagenum" id="Page_1126">[1126]</span>
a far compromesso di quelle differenze
nel papa, padre comune. Ne fu
contento Federigo, ma prescrisse un
corto tempo al laudo, cioè fino al prossimo
Natale del Signore.
</p>

<p>
Sotto il presente anno tanto Rolandino <span class="fnote">[Roland., lib. 3, cap. 9.]</span>
che il Monaco Padovano <span class="fnote">[Monachus Patavinus, in Chron.]</span>
parlano delle nozze di <i>Andrea II</i> re di
Ungheria con Beatrice figliuola del defunto
<i>Aldrovandino</i> marchese d'Este; e scrivono
che essa con grandioso accompagnamento
di nobili della marca trivisana,
e di <i>Guidotto vescovo</i> di Mantova, fu inviata
dal marchese <i>Azzo VII</i> suo zio paterno
in Ungheria. Ma lo strumento dotale,
dato da me alla luce <span class="fnote">[Antichità Estensi, P. I, cap. 41.]</span>, ce la fa
conoscere già pervenuta nel maggio dell'anno
precedente ad Alba Reale. Andrea
già avanzato in età, secondo i conti di
Alberico Monaco e d'altri, finì di vivere
nell'anno presente, con lasciar gravida la
moglie. Allora fu che <i>Bela</i>, figliuolo d'esso
re di una precedente moglie, il quale di
mal occhio avea veduto ammogliato di
nuovo il padre, sfogò l'odio suo contro la
regina matrigna, e la tenne come in prigione,
pascendola del pane di dolore. Beatrice,
donna di gran coraggio e d'animo
virile, capitati per buona ventura alla
corte di Ungheria gli ambasciatori dell'imperador
Federigo, se l'intese con
loro, e travestita da uomo ebbe la fortuna
di salvarsi, e di tornare in Italia
alla casa paterna <span class="fnote">[Richobaldus, in Pomario, tom. 9 Rer. Ital.]</span>. Partorì ella, non
so se in Germania oppure in Italia, un
figliuolo appellato <i>Stefano</i>. Questi poi
in età competente prese per moglie
una nipote di Pietro Traversara, potente
signore in Ravenna, che gli portò l'ampia
eredità di quella nobil casa, e passato poi
per la morte d'essa alle seconde nozze
con Tommasina de' Morosini, nobile
veneta, n'ebbe un figliuolo, appellato <i>Andrea
III</i>, il quale fu poi re d'Ungheria.
Era in questi tempi anche la Romagna
<span class="pagenum" id="Page_1127">[1127]</span>
tutta sossopra per la guerra che l'una
all'altra si facevano quelle città. Girolamo
Rossi <span class="fnote">[Rubeus, Hist. Ravenn., lib. 6.]</span> ne parla all'anno precedente.
Nel presente abbiamo da esso storico
e dagli Annali di Cesena <span class="fnote">[Annales Caesen., tom. 14 Rer. Ital.]</span> che i
popoli di Ravenna, Forlì, Bertinoro e
Forlimpopoli ostilmente vennero a dare
il guasto al distretto di Cesena. Come se
costoro se ne stessero a mietere il grano
nelle proprie campagne, niuna guardia
faceano. Ma eccoti il popolo di Cesena
che armato e ben in ordine arriva loro
addosso, ne fa molta strage, e prende il
fiore della nemica milizia, che fu condotto
nelle carceri di Cesena. Anche i
Faentini coll'aiuto di due quartieri di
Bologna <span class="fnote">[Matth. de Griffonibus, Memor. Histor.,
tom. 18 Rer. Ital.]</span> fecero una scorreria nel territorio
di Forlì, con arrivar sino alle
porte di Forlimpopoli, lasciando quivi e
poscia nel Ravegnano funesti segni della
lor nemicizia. Del pari i Bolognesi <span class="fnote">[Chron. Bononiens., tom. 18 Rer. Ital.]</span> continuarono
la guerra co' Modenesi. Aveano
già corrotti con danaro i capitani del
Frignano, i quali, ribellatisi a Modena,
sottomisero al dominio loro ventitrè castella
di quelle montagne. Con grandi
forze ancora in quest'anno entrarono
nelle pianure di Modena con giugnere
fino al fiume Secchia, e recar que' danni
che erano allora in uso, e poi se ne tornarono
indietro. Siccome accennammo
di sopra, pensando i Modenesi <span class="fnote">[Annales Veteres Mutinens., tom. 11 Rer.
Ital.]</span> d'innondar
le campagne de' Bolognesi, fecero
a Savignano un taglio del fiume Scultenna,
o sia Panaro, e ne rovesciarono
l'acque addosso al loro distretto; ma il
Cronista di Parma <span class="fnote">[Chron. Parmense, tom. 9 Rer. Ital.]</span> scrive che questa
invenzione tornò piuttosto in utile d'essi
Bolognesi. Nè lieve dovette essere quell'impresa,
perchè, per attestato della Cronica
di Reggio <span class="fnote">[Memor. Potestat. Regiens., tom. 8 Rer.
Ital.]</span>, <i>iverunt Parmenses et
<span class="pagenum" id="Page_1128">[1128]</span>
Cremonenses, Placentini et Pontremolenses
in servitio Mutinae ad cavandum Scultennam
super Bononiam</i>. Assediarono anche
i Modenesi il castello di Monzone, uno di
quelli che loro s'era ribellato nel Frignano,
e vi presero dentro sei capitani
ribelli.
</p>

<p>
Per quanto scrive Galvano Fiamma <span class="fnote">[Gualvaneus Flamma, in Manip. Flor.,
cap. 268.]</span>,
i Cremonesi appresso Rivaruolo
presero ducento cavalieri bresciani nel
mese di maggio; ma riuscì poi ai Bresciani
di farne prigionieri trecento altri
de' Cremonesi. Jacopo Malvezzi <span class="fnote">[Malvecius, Chron. Brixian., tom. 14 Rer.
Ital.]</span>, probabilmente
descrivendo questi avvenimenti,
solamente ci fa sapere, secondo il
rito degli storici parziali alla sua patria,
che i Bresciani, avendo raggiunti i Cremonesi
al ponte d'Alfiano, diedero loro
una memorabil rotta, con uccisione d'innumerabili,
e con far prigionieri ottanta
cavalieri e cinquecento fanti. Tornò in
quest'anno il popolo di Piacenza <span class="fnote">[Chron. Placent., tom. 16 Rer. Ital.]</span> a
cozzare coi nobili di tal maniera, che
essi furono forzati ad abbandonar la città.
Ad essi nobili ancora fu dai popolari tolta
la terra di Fiorenzuola. Erano infievoliti
forte i Sanesi <span class="fnote">[Ricordan. Malaspina, cap. 122.]</span>, nè poteano tener
forte contra la potenza de' Fiorentini: il
perchè dimandarono pace, e vi frappose
anche i suoi autorevoli uffizii, per commissione
del papa, il vescovo di Palestrina.
Si conchiuse l'accordo, con restar obbligati
i Sanesi <span class="fnote">[Annales Senenses, tom. 15 Rer. Ital.]</span> a rifar le mura di Montepulciano,
e furono restituiti i prigioni.
Studiossi parimente il pontefice Gregorio
di ridurre la concordia nella città di
Verona <span class="fnote">[Paris, Chron. Veron., tom. 8 Rer. Ital.]</span>. Per questo inviò colà <i>Niccolò
vescovo</i> di Reggio e <i>Tisone vescovo</i>
di Trivigi, di cui non truovo menzione
presso l'Ughelli. Corrisposero amendue
all'espettazione del santo Padre, coll'indurre
nel dì 18 d'aprile le due fazioni
<span class="pagenum" id="Page_1129">[1129]</span>
contrarie, cioè la guelfa del conte Ricciardo
da San Bonifazio, e la ghibellina
dei Montecchi, a darsi il bacio di pace <span class="fnote">[Gerard. Maurisius, Hist., tom. 8 Rer. Ital.]</span>,
e a giurare di star ai comandamenti del
papa, a nome del quale misero ivi il
podestà. Non piaceva un tale stato di
cose ad Eccelino da Romano, e però con
lettere e messi <span class="fnote">[Rolandinus, lib. 3, cap. 9.]</span> andò sollecitando
l'imperador Federigo a calare in Italia
con potente esercito, promettendogli dal
suo canto di gran cose. Fu eziandio creduto
ch'egli in persona si portasse alla
città d'Augusta ad aggiugnere sproni a chi
già correva. Fu in quest'anno crudelmente
ucciso nel monistero di Santo Andrea,
in un dì delle Rogazioni, <i>Guidotto</i> da Correggio,
vescovo di Mantova, dalla famiglia
degli Avvocati <span class="fnote">[Monachus Patavinus, in Chron.]</span>. Levossi per questo
a rumore tutto il popolo di Mantova,
distrusse le lor case e torri, e gli obbligò
ad uscire di città. Si ridussero costoro a
Verona da Eccelino, rifugio di tutti gli
scellerati.
</p>

<hr />
</div>

<div class="chapter">
<h2 class="hidden" id="MCCXXXVI">MCCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXVI</span>. Indiz. <span class="smcap lowercase">IX</span>.</td>
  </tr>
  <tr>
    <td><span class="smcap">Gregorio</span> IX papa 10.</td>
  </tr>
  <tr>
    <td><span class="smcap">Federigo</span> II imperadore 17.</td>
  </tr>
</table>

<p>
Nulla potè conchiudere papa Gregorio
del progettato accomodamento delle
controversie vertenti fra l'imperador
<i>Federigo</i> e le città di Lombardia, a cagione
della strettezza del tempo a lui prefisso
da esso Augusto. Però si diede principio
in quest'anno alle tragiche guerre
e rivoluzioni che per tanto tempo dappoi
afflissero questo sconvolto regno.
Qual fosse allora il sistema d'Italia, conviene
ora avvertirlo. Non negavano già
le città confederate di riconoscere anche
esse la superiorità ed autorità dell'imperadore;
ma paventavano di molto un imperador
tale, quale fu Federigo II. Gelosissime
della lor libertà, e ricordevoli di
quanto avesse operato Federigo I per
abbatterla e sradicarla, non sapeano indursi
<span class="pagenum" id="Page_1130">[1130]</span>
a credere di poter conservarla sotto
Federigo II, principe, la cui mente era
grande, ma maggiore l'ambizione, e che
avea ereditato i vizii dell'avolo, ma non
già le virtù. Sapeano come egli scorticava
i suoi sudditi di Sicilia e di Puglia; che
il perdonar di cuore a chi l'avea offeso,
era cosa straniera nell'animo suo; che
egli prendeva le leggi del mantener la
fede e parola, non mai dall'onesto, ma
solamente dall'utile o dalla necessità.
Però, se gli concedevano poco, temevano
ch'egli vorrebbe poi tutto. Erano anche
assai persuasi che sì interessato e pieno
d'ambiziosi e smisurati pensieri, come
era, altra mira non avesse che di ridurre
l'Italia tutta sotto un obbrobrioso giogo,
e di mutar la Lombardia in una nuova
Puglia. Di qui venne che le città più forti,
come Milano, Brescia, Mantova, Piacenza,
Bologna, Padova ed altre minori
determinarono piuttosto di avventurar
tutto, che di sottomettersi a chi dall'essere
di principe troppo facilmente passava
a quel di tiranno. Non mancavano
altre città che teneano per l'imperadore,
come Cremona, Bergamo, Parma, Reggio,
Modena ed altre. Il principal motivo
di questo attaccamento era il bisogno e
la speranza dell'aiuto di lui per mantenersi
in libertà, dacchè le più forti città
vicine tutto dì si studiavano di assorbire
i lor territorii, e di assoggettarle ancora,
se veniva lor fatto, al loro dominio. Che
non faceano i Bolognesi contra di Modena,
i Piacentini contra di Parma, i
Milanesi e Bresciani contra di Cremona?
Pavia umiliata dal popolo di Milano stava
allora col capo chino, mostrandosi ubbidiente
ed unita coi Milanesi, che le aveano
date tante percosse; ma non sì tosto cessò
la paura del flagello, che, cavatasi la maschera,
tornò anch'essa ad abbracciare
il partito di Cesare. Erano in egual pericolo,
e forse in peggiore stato, gli affari
del sommo pontefice. Se riusciva a Federigo
di mettere il piede sul collo de' Lombardi,
e di soggiogar tutta l'Italia, che
scampo restava a quella sacra corte contra
<span class="pagenum" id="Page_1131">[1131]</span>
di un principe, il quale già avea
fomentato le usurpazioni del senato e
popolo romano in pregiudizio della legittima
ed inveterata autorità e sovranità
dei papi? Potevasi fondatamente temere,
ch'egli ridurrebbe il papa a portare il
piviale di bambagina, stante la disordinata
sua voglia di signoreggiare; e vieppiù
perch'egli era in concetto di fina politica,
simulatore e dissimulator mirabile,
e, quel che è peggio, di poca, se non
anche di niuna, religione: del che, se è
vero, sarà Iddio giudice un giorno. Allorchè
papa <i>Alessandro III</i> tanta costanza
mostrò contra di <i>Federigo I</i>, a lui non
mancava un forte appoggio alle spalle,
cioè il re di Sicilia e Puglia, della schiatta
de' Normanni. Ora che Federigo II possedeva
ancora quegli Stati, se cadeva a
terra l'opposizion de' Lombardi, restava
il romano pontefice Gregorio IX tra le
forbici, ed esposto alla discrezione ossia
indiscrezione d'un imperadore che avrebbe
potuto tutto ciò che avesse voluto. Il
perchè papa Gregorio riguardava come
suo grande interesse la lega di Lombardia,
ben conoscendo che essa sola potea
tenere in briglia un Augusto, di cui non
permettea la prudenza che alcun si fidasse.
All'incontro Federigo II odiava a
morte questa lega, benchè solennemente
permessa ed approvata dall'avolo suo
Federigo I, considerandola come ingiuriosa
a' suoi sovrani diritti, e trattava da
ribelli i Lombardi, declamando dappertutto,
esigere il suo decoro ch'egli passasse
a domarli. E perciocchè il papa, spinto
dal suo zelo paterno, spediva in tutte le
città, siccome abbiam veduto, i frati predicatori
e minori a predicar la pace e la
concordia, tutto interpretava fatto in
danno suo, stante il praticarsi di far giurare
i popoli di ubbidire a quanto avesse
loro comandato il papa. E maggiormente
si risentì egli per quello che avvenne in
Piacenza nell'anno presente <span class="fnote">[Chron. Placent., tom. 16 Rer. Ital.]</span>. Non
mancava in quella città il suo partito a
Federigo, sostenuto specialmente dalla
<span class="pagenum" id="Page_1132">[1132]</span>
nobiltà, di cui capo era Guglielmo de
Andito (oggidì quella nobil famiglia è
chiamata de' Landi) con Oberto Pelavicino
(oggidì Pallavicino) marchese. Ma
era tutta sfasciata quella città per l'antica
discordia di que' popolari con essi nobili,
la maggior parte de' quali fuoruscita
facea guerra dalle sue castella alla città.
Trattossi in quest'anno di accordar queste
fazioni, e da amendue fu fatto compromesso
in <i>Jacopo da Pecorara</i> cardinale
della Chiesa romana, con esserne dipoi
seguita un'amichevol unione, ed aver
egli dato per podestà a tutti Rinieri Zeno
nobile veneziano. <i>Exinde Placentini</i>, dice
la Cronica, <i>imperatori fuerunt rebelles.
Et ipse potestas fecit destrui domos dicti
domini Guilielmi de Andito, el bannivit
eum, et dominum Obertum Pelavicinum,
et certos de populo, quia tenebant cum
imperatore contra Ecclesiam.</i> Lagnossi
forte di quest'operato dal legato pontificio
l'imperador Federigo con papa Gregorio,
quasichè anch'egli si desse è divedere
congiurato coi Lombardi contra di lui.
Ciò che gli rispondesse in tal proposito
il papa, si può leggere negli Annali
ecclesiastici del Rinaldi <span class="fnote">[Raynald., in Annal. Eccles.]</span>. La conchiusione
si è, che ogni di più andavano crescendo
le differenze del papa e di Federigo,
ed ognun lavorava di politica. Arrivò
il pontefice a comandargli <span class="fnote">[Cardin. de Aragon., in Vita Gregorii IX.]</span> che non
movesse l'armi contra de' Lombardi,
perchè non era per anche spirata la tregua
accordata per la spedizione di Terra
santa: il che fece maggiormente credere
a Federigo che fra il pontefice e i Lombardi
vi fossero de' forti legami contra
di lui; e perciò, senza badare ad altro,
determinò la sua venuta in Italia con
una competente armata di Tedeschi.
Lasciò ordine <span class="fnote">[Godefrid. Monachus, in Chronico.]</span> al re di Boemia e al
duca di Baviera di far guerra a <i>Federigo
duca</i> d'Austria, incolpato di varii delitti;
ed essi il servirono bene. Aveva egli già
spedito innanzi cinquecento cavalli e
<span class="pagenum" id="Page_1133">[1133]</span>
cento balestrieri, con ordine di aspettarlo
a Verona, città che l'accorto Eccelino
da Romano avea già ridotta all'ubbidienza
sua con iscacciarne il conte Ricciardo
da San Bonifazio e i suoi aderenti <span class="fnote">[Annales Veronens., tom. 8 Rer. Ital.]</span>.
Giunsero costoro nel dì 16 di
maggio, e presero la guardia di Verona a
nome dell'imperadore, il quale nel precedente
gennaio aveva anche mandato
in Italia il figliuolo <i>Arrigo</i> ne' ceppi <span class="fnote">[Richardus de S. Germano, in Chron.]</span>,
con una buona scorta sotto il comando
del marchese Lancia. Questo infelice
principe condotto in Puglia, e confinato
nella rocca di San Felice, e trasportato
poscia a quella di Martorano, quivi nell'anno
1242, come s'ha da Riccardo da
San Germano, e non già nel presente,
come scrisse il Monaco Padovano <span class="fnote">[Monac. Patavinus, in Chron.]</span>,
terminò fra gli affanni della carcere i
suoi giorni: del che mostrò Federigo
pubblicamente un sommo dolore, non
so se vero o finto. Intanto il conte Ricciardo
suddetto, scacciato da Verona, si
impossessò della forte rocca di Garda,
colla morte del presidio ivi posto da
Eccelino. Per lo contrario, venne alle
mani d'esso Eccelino l'importante castello
di Peschiera, e inoltre gli venne
fatto di espugnar quello di Bagolio.
Finalmente nel dì 16 d'agosto arrivò
l'imperador Federigo a Verona con tre
mila cavalli, accolto a braccia aperte e
con tutta riverenza dal suo fedel partigiano
Eccelino e dai Ghibellini Montecchi
rettori della città. Andò poscia coll'esercito
a Vacaldo, e vi si fermò ben quindici
giorni, concertando intanto le imprese
che doveano farsi <span class="fnote">[Memor. Potest. Regiens., tom. 8 Rer. Ital.
Annal. Veteres Mutinens., tom. 11 Rer. Ital.]</span>. Passato poscia il
Mincio, trovò i Cremonesi, Parmigiani,
Reggiani e Modenesi che colle lor milizie
vennero ad incontrarlo. Rinforzata
che ebbe con tali aiuti la sua armata,
cominciò a scaricare i primi colpi del
suo furore contra il distretto di Mantova,
<span class="pagenum" id="Page_1134">[1134]</span>
mettendolo a ferro e a fuoco. Prese Marcheria,
e dopo il sacco la distrusse; ma
poi, conoscendola sito importante pel
passaggio del fiume Oglio, ordinò che
tosto si rifabbricasse, e la diede in guardia
ai Cremonesi. S'impadronì di Ponte
Vico e d'altri luoghi, siccome ancora di
Mosio sul Bresciano, al qual territorio
fece similmente quanto danno potè.
Anche il popolo di Gonzaga di qua dal
Po si diede ai ministri d'esso imperadore.
Passò egli dipoi a Cremona per consolar
quella città tanto a sè fedele, e vi si fermò
per alquanti giorni.
</p>

<p>
Secondo gli Annali di Milano <span class="fnote">[Annales Mediolan., tom. 16 Rer. Ital.]</span>, ebbe
disegno di passare anche a Pavia, città
che segretamente teneva per lui; ma usciti
in campagna i Milanesi gl'impedirono
l'inoltrarsi. Certo è che vennero sino a
Montechiaro con tutte le lor forze, e furono
quasi sull'orlo di affrontarsi coll'esercito
nemico di Federigo, ma infine
giudicarono meglio di star sulla difesa,
che di azzardarsi alle offese <span class="fnote">[Mattheus Paris, Histor. Angl.]</span>. Che Federigo
venisse anche a Parma, s'ha dagli
Annali vecchi di Modena. Era per questo
anno stato eletto podestà e rettore di Vicenza
<i>Azzo VII</i> marchese d'Este, il più
appassionato di tutti per la parte guelfa
e per la lega di Lombardia <span class="fnote">[Gerard. Maurisius, Histor. Rolandinus, lib. 3,
cap. 9. Monachus Patavinus, in Chron. Godius, in
Chron.]</span>. Mandò
egli un bando che niuno osasse di nominar
l'imperadore, ed avendo esso Augusto
inviati a Vicenza i suoi messi con
lettere, nè quelli nè queste volle ricevere.
Avea il marchese, prima che calasse Federigo
in Italia, tentato col conte di San
Bonifazio di scacciar da Verona la parte
di Eccelino; ma costui più accorto di lui,
siccome già accennai, prevenne il colpo,
e spinse fuori di Verona il conte coi suoi
parziali. Ciò saputosi in Padova, Vicenza
e Trivigi, que' popoli in armi diedero un
terribil guasto alle terre e ville di Eccelino.
Ora mentre l'imperadore dimorava
<span class="pagenum" id="Page_1135">[1135]</span>
in Cremona, minacciando i Milanesi e
Piacentini, non vollero star colle mani
alla cintola il marchese d'Este, i Padovani,
Trivisani e Vicentini. Col maggior
loro sforzo, nel dì 3 di ottobre, che Rolandino <span class="fnote">[Roland., lib. 3, cap. 9.]</span>
osservò essere stato giorno
egiziaco, cioè di mal augurio, si portarono
all'assedio di Rivalta, castello dei
Veronesi, con fare nello stesso tempo
delle scorrerie nel distretto di Verona, e
guastare il paese <span class="fnote">[Annales Veronens., tom. 8 Rer. Ital.]</span>. Eccelino uscì in
campagna con quella gente che potè raunare,
e per quindici dì si fermò nella villa
della Tomba dall'altra parte dell'Adige,
osservando i nemici che poco profitto faceano
sotto Rivalta, valorosamente difesa
da quel presidio. Tuttavia, veggendo il
pericolo del castello, e crescer il guasto
del Veronese, scrisse all'imperador caldamente
dimandando soccorso. Allora
Federigo, montato a cavallo, mosse la sua
cavalleria con una marcia sì sforzata, che
in un dì e in una notte arrivò da Cremona
sin vicino al castello di San Bonifazio.
Dato ivi un poco di rinfresco alla
gente e ai cavalli, sollecitamente continuò
il suo viaggio. L'avviso dell'improvvisa
ed inaspettata venuta dell'imperadore
mise tale spavento negli assediatori di
Rivalta, che se ne ritirarono in fretta,
con lasciar ivi parte delle tende e dell'equipaggio,
e le macchine da guerra. Lo
esercito imperiale venendo per la più
corta, prima che arrivasse quel di Padova,
giunse alle porte di Vicenza. Non
avendo voluto rendersi i Vicentini alla
chiamata dell'imperadore, con tal furore,
e verisimilmente coll'aiuto di qualche
traditore, la sua gente co' Veronesi venne
all'assalto: entrati per le mura, ed
aperta una porta, diedero immantinente
un orrido sacco alla misera città, commettendo,
senza perdonare a sesso o
grado, tutte quelle crudeltà ed iniquità
che in tali occasioni si possono facilmente
immaginare. Entrarono in Vicenza gli
imperiali nella notte avanti la festa
<span class="pagenum" id="Page_1136">[1136]</span>
dell'Ognisanti, e tutto il dì seguente si sfogò
la lor rabbia, avarizia e libidine nell'infelice
città, a cui in fine diedero fuoco.
</p>

<p>
Considerando poi Federigo che male
era anche per li suoi interessi il perdere
la popolazione di così nobil città, da lì a
pochi giorni perdonò a tutti, rilasciò ad
ognuno il possesso de' loro stabili, con
ordinare ad Eccelino e al conte Gaboardo
di Suevia, suo capitan generale, di
trattar bene il popolo di Vicenza. Risoluta
la sua partenza, racconta Antonio
Godio <span class="fnote">[Antonius Godius, in Chron.]</span> che Federigo, il qual sempre
seco menava una mano di strologhi, e
nulla facea senza il loro consiglio, diede
ad indovinare ad uno d'essi, per qual
porta egli uscirebbe la seguente mane. Il
furbo strologo scrisse un biglietto, e sigillatolo
pregò l'imperadore di non aprirlo,
se non dappoichè fosse uscito di città. La
notte Federigo fece rompere un pezzo del
muro della città, e per quella breccia uscì
dipoi. Aperto il biglietto, vi trovò queste
parole: <i>Il re uscirà per porta nuova</i>. Non
ci volle di più, perchè Federigo da lì innanzi
si tenesse ben caro questo grande
indovino. Passò poi coi suoi armati esso
Augusto <span class="fnote">[Roland., lib. 3, cap. 10.]</span> sul Padovano, facendo grave
danno dovunque passava; distrusse la
terra di Carturio; ed arrivato sul Trevisano,
si fermò alquanti dì al luogo di
Fontanella, sperando che Trivigi se gli
rendesse. Ma dentro v'era per podestà
Pietro Tiepolo, nobile veneziano, personaggio
molto savio, che tenne in concordia
il popolo, e massimamente perchè i
Padovani aveano inviati dugento cavalieri
in aiuto di quella città. Perciò defraudato
delle sue speranze Federigo,
dopo aver licenziato Eccelino, e lasciata
a lui e al conte Gaboardo la maggior
parte delle sue truppe, e la custodia di
Verona e Vicenza, seguitò frettolosamente
il suo viaggio alla volta della Germania,
o perchè dubitava che vi si tramasse
qualche congiura, di cui sempre
incolpava il papa, oppure unicamente per
<span class="pagenum" id="Page_1137">[1137]</span>
atterrare il duca d'Austria, contra di cui
fumava di sdegno. Nella vigilia del santo
Natale di quest'anno <span class="fnote">[Gualvan. Flam., in Manip. Flor., cap. 269.
Memor. Potest. Regiens., tom. 8 Rer. Ital.]</span> Ricciardo conte
di San Bonifazio, che s'era ritirato a
Mantova, con quel popolo segretamente
ito a Marcheria, ricuperò quella terra,
con uccidervi molti Cremonesi che vi
erano di guarnigione, e condurre il resto
prigione a Mantova. I Padovani intanto,
riflettendo all'incendio che s'andava appressando
alla loro città, tuttodì erano in
consiglio per cercarvi riparo, ma senza
nulla conchiudere <span class="fnote">[Roland., lib. 3, cap. 11.]</span>. Finalmente elessero
sedici dei maggiori della città, con
dar loro balìa per prendere quegli spedienti
che si credessero più proprii. Fecero
anche venire il marchese d'Este, al
quale, perchè veniva considerato per la
maggiore e più nobile persona della marca
trivisana, nel pieno parlamento della
città diedero il gonfalone, pregandolo di
voler essere lo scudo della marca in
quelle pericolose contingenze. Secondo
gli Annali di Milano <span class="fnote">[Annales Mediol., tom. 16 Rer. Ital.]</span>, in quest'anno i
Pavesi, animati dalla venuta e dalle forze
di Federigo Augusto, mettendosi sotto i
piedi il giuramento di fedeltà prestato ai
Milanesi, si dichiararono aderenti all'imperadore,
nè solamente ricusarono di
distruggere il ponte di Ticino, ma uscirono
ancora in armi contra dei Milanesi,
i quali ben presto li misero in fuga.
Galvano Fiamma e il Corio nulla dicono
di questo. Abbiamo anche da Riccardo
da San Germano <span class="fnote">[Richardus de S. Germano, in Chron.]</span> che nell'anno presente
Pietro Frangipane in Roma, sostenendo
il partito dell'imperadore contra
del papa e contra del senatore, commosse
ad una gran sedizione il popolo di
quella città. E intanto moltiplicavano le
querele del pontefice e dell'imperadore,
lamentandosi l'uno dell'altro, come s'ha
dagli Annali Ecclesiastici <span class="fnote">[Raynaldus, in Annal. Eccl.]</span>. Andarono
ostilmente in quest'anno i Faentini ad
<span class="pagenum" id="Page_1138">[1138]</span>
infestare il territorio di Ravenna fin cinque
miglia presso a quella città <span class="fnote">[Annal. Caesen., tom. 14 Rer. Ital.]</span>. Contra
d'essi uscirono i Ravennati con rinforzo
di gente ricevuto da Rimini, Forlì,
e Bertinoro, credendosi d'ingoiare i nemici;
ma ne riportarono una buona
rotta, per cui restò prigioniera la maggior
parte de' Forlivesi.
</p>

<hr />
</div>

<div class="chapter">
<h2 class="hidden" id="MCCXXXVII">MCCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXVII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Gregorio</span> IX papa 11.</td>
  </tr>
  <tr>
    <td><span class="smcap">Federigo</span> II imperadore 18.</td>
  </tr>
</table>

<p>
Gli affanni di papa <i>Gregorio</i> lievi non
erano in questi tempi, non tanto per li
danni già inferiti alla Lombardia dall'imperador
Federigo, quanto per li maggiori
che si conoscevano imminenti se continuava
la guerra <span class="fnote">[Raynaldus, in Annal. Eccl.]</span>. Più che mai dunque
seguitò a trattar di concordia, facendone
istanze a Federigo, e ordinando alle città
collegate d'inviare a Mantova i loro plenipotenziarii,
con isperanza che l'imperadore
darebbe luogo a qualche convenevole
aggiustamento <span class="fnote">[Richardus de S. Germano, in Chron.]</span>. Spedì esso Augusto
nel gennaio del presente anno alla
corte pontificia il gran mastro dell'ordine
teutonico, e Pietro delle Vigne, famoso
suo cancelliere, e, in vece di mostrarsi
inclinato ad accordo alcuno, raccomandava
al papa di prestargli aiuto e
favore per domare i Lombardi ribelli e
ricettatori degli eretici <span class="fnote">[Godefridus Monachus, in Chron.]</span>. Trovavasi allora
Federigo in gran fasto ed auge di
fortuna, perchè avea quasi ridotto agli
estremi <i>Federigo duca</i> d'Austria (principe
per altro degno di perdere tutto), con
avergli portate le chiavi i cittadini della
nobil città di Vienna. Gloriavasi pertanto
di aver guadagnato all'imperio uno
Stato che fruttava ogni anno sessanta
mila marche d'argento, cioè l'Austria
e la Stiria: vanti nondimeno che durarono
ben poco, perchè tornato che fu
l'imperadore in Italia, il duca rialzò il
<span class="pagenum" id="Page_1139">[1139]</span>
capo, e giunse nell'anno seguente a ricuperar
tutto il perduto <span class="fnote">[Chron. Augustan. apud Freherum.]</span>. Nella suddetta
città di Vienna fece Federigo eleggere
in quest'anno re de' Romani <i>Corrado</i>
suo secondogenito. L'atto d'essa
elezione ci è stato conservato da frate
Francesco Pipino dell'ordine de' Predicatori <span class="fnote">[Pipinus, Chron., tom. 9 Rer. Ital.]</span>,
da cui apparisce che non per
anche ai soli sette elettori era riserbato
il diritto dell'elezione. La città di Padova <span class="fnote">[Roland., lib. 3, cap. 11.]</span>
in questi tempi, priva di consiglio
e di coraggio, non sapeva a qual partito
appigliarsi. I sedici di Balìa, creati da
quel consiglio, si scoprì che teneano segrete
corrispondenze con Eccelino da
Romano. Accortosene il podestà, ordinò
bene che andassero a' confini a Venezia;
ma eglino, senza passar colà, si ribellarono
al comune di Padova. Nel febbraio
venne a quella città per nuovo podestà
Marino Badoero, che inviò tosto dugento
cavalieri a Carturio, perchè corse voce
che Eccelino e il conte Gaboardo aveano
mira sopra Monselice <span class="fnote">[Gerardus Maurisius, Hist., tom. 8 Rer.
Italic.]</span>. Non fu falsa
la nuova. Arrivò l'armata imperiale
verso il fine di febbraio a Carturio, ed
espugnato quel luogo, mise ne' ferri tutta
quella guarnigione (e v'erano ben cento
nobili padovani), e poscia, passata a
Monselice, ebbe a man salva quella nobil
terra. Allora fu che Eccelino e il conte
Gaboardo fecero venire a Monselice <i>Azzo
VII</i> marchese d'Este, per sapere s'egli
voleva essere amico o nemico dell'imperadore.
Veggendo il marchese che niun
capitale potea più farsi di Padova, dove
ogni di più s'aumentava il disordine,
rispose che sarebbe ai servigi dell'imperadore,
purchè niuna angaria s'imponesse
alla sua gente nè a' suoi Stati. Ciò
fatto, gl'imperiali conobbero d'avere
oramai in pugno la città di Padova. Nè
andò fallita la loro speranza. Trattarono
coi loro corrispondenti padovani, e in
<span class="pagenum" id="Page_1140">[1140]</span>
fine tra per la paura dell'armi cesaree,
e pel desiderio di riavere i loro prigioni,
fu conchiuso in Padova di pacificamente
ammettere gli uffiziali dell'imperadore.
Infatti nel dì 25 di febbraio Eccelino col
conte Gaboardo e con un corpo di
truppe imperiali fece l'entrata in Padova,
e fu osservato che quando egli arrivò
alla porta, diede un bacio ad essa: il
che dalla gente stolta fu interpretato in
bene della città. Ne fu preso il possesso
a nome dell'imperadore: il che inteso
dal comune di Trivigi, si suggettò anche
esso alle di lui arme vittoriose. Eccelino
intanto facea lo schivo in Padova, ma
niuna determinazione del consiglio valeva,
se non veniva da lui approvata.
Ricusò ancora l'uffizio di podestà, contentandosi
di quel che più importava,
cioè d'aver ottenuto da Federigo il vicariato
della marca di Trivigi, ossia di
Verona. E per isbrigarsi anche del conte
Gaboardo, il consigliò di passare in Germania
a ragguagliar l'imperadore di
questi felici avvenimenti, fra' quali non
è da tacere che anche <i>Salinguerra</i> sottomise
in questo oppure nel precedente
anno a' voleri dell'imperadore la città
di Ferrara <span class="fnote">[Roland., lib. 4, cap. 3.]</span>. Nè stette molto Eccelino
a dar principio alla sua memorabil tirannia
in Padova, con richiedere ostaggi
e mandar prigioni in Puglia ed altrove
coloro che gli erano sospetti, e ch'egli
credeva amici del marchese d'Este, trovando
continuamente pretesti per accusar
esso marchese, come sprezzatore degli
ordini dell'imperadore. Poi circa il
principio di luglio coll'esercito de' Padovanie
Veronesi andò a mettere l'assedio
al castello di San Bonifazio, dove fece
un gran guasto di case coi mangani e
coi trabucchi; ma senza poter far di più,
perchè dentro v'era Leonisio figliuolo
del conte Ricciardo, a cui, benchè di tenera
età, non mancò il coraggio per
una gagliarda difesa. Intanto i Lombardi
s'erano impadroniti del castello di Peschiera.
</p>

<p>
<span class="pagenum" id="Page_1141">[1141]</span>
Passata la metà d'agosto, arrivò di
nuovo in Italia l'imperador Federigo, e
fece incontanente dismettere l'assedio
di San Bonifazio <span class="fnote">[Annales Veronens., tom 8 Rer. Ital. Memorial.
Potest. Regiens., tom. eodem.]</span>, por attendere a
maggiori imprese, e specialmente perchè
cominciò ad intavolarsi un trattato del
suddetto conte Ricciardo e de' Mantovani
con esso Augusto. Verso il fine d'agosto
egli passò il fiume Mincio <span class="fnote">[Roland, lib. 4, cap. 4.]</span>, e si accampò
coll'esercito a Goito, avendo seco
i Padovani, Veronesi e Vicentini, due
mila cavalli tedeschi e molti Trentini.
Quivi si fermò alquanti giorni per unire
gli altri soccorsi ch'egli aspettava. Fece
venir di Puglia sette mila Saraceni arcieri.
Riccardo da San Germano <span class="fnote">[Richardus de S. Germano, in Chron.]</span> ne conta
dieci mila. I Reggiani e Modenesi colle
lor forze accorsero colà. Lo stesso fecero
i Cremonesi e i Parmigiani coi lor
carrocci <span class="fnote">[Annal. Veronens., tono. 8 Rer. Ital. Chron.
Placent., tom. 9 Rer. Ital.]</span>. Stando Federigo in quell'accampamento,
a' suoi piedi si presentarono
gli ambasciatori di Mantova, che
si offerirono ai di lui servigi col conte
Ricciardo da San Bonifazio. Gli accolse
egli con volto allegro, perdonò loro le
passate ingiurie ed offese, e confermò
con suo diploma i privilegii e le consuetudini
della loro città. Anche il marchese
Azzo Estense comparve colà, e fu
ben ricevuto da Federigo. Vi si portarono
i cardinali legati del papa per avere
udienza da lui <span class="fnote">[Richardus de S. Germano, in Chron. Card.
de Aragon., in Vita Gregorii IX, P. I, tom. 3 Rer.
Italic.]</span>. Insuperbito Federigo
per l'acquisto di Mantova, neppur volle
ascoltarli, di modo che se ne tornarono
assai scontenti di lui a Roma. Mossa
dipoi la poderosa armata, entrò nel territorio
di Brescia, con dare il sacco e il
guasto dappertutto, e nel dì 7 di ottobre
intraprese l'assedio della forte e ricca
terra di Montechiaro. L'aveano i Bresciani
eletta per lor antemurale; e però
<span class="pagenum" id="Page_1142">[1142]</span>
posto ivi un grosso e valoroso presidio,
che si difese finchè potè, ma finalmente
nel dì 22 del suddetto mese fece istanza
di capitolare. Restò prigioniera tutta la
guarnigione, e fu inviata a Cremona; ma
con grave biasimo di Federigo, perciocchè,
per attestato di Rolandino <span class="fnote">[Roland., lib. 4, cap. 4.]</span> e di
Jacopo Malvezzi <span class="fnote">[Malvec., Chron. Brixian., cap. 125, tom. 14
Rer. Ital.]</span>, avea loro promessa
la libertà, se rendevano la terra, e non
osservò loro la fede. Andò tutto l'infelice
luogo a ruba, ed appresso fu consegnato
alle fiamme. Nel dì 2 di novembre
vennero in potere di Federigo <span class="fnote">[Memorial. Potest. Regiens., tom. 8 Rer.
Italic.]</span> le castella
di Gambara, Gotolengo, Prà Alboino
e Pavone; di queste ancora fu fatto un
falò. Passò dipoi Federigo coll'imperiale
armata al castello di Pontevico con disegno
di portarsi di là dal fiume Oglio, ma
ritrovò l'esercito milanese <span class="fnote">[Caffari, Annal. Genuens., lib. 6, tom. 6 Rer.
Italic.]</span>, rinforzato
dagli Alessandrini, Vercellini e Novaresi,
accampato nell'opposta riva, e risoluto
di contrastargli il passaggio. In questo
mentre i Bolognesi <span class="fnote">[Chron. Bononiens. tom. 18 Rer. Ital.]</span>, prevalendosi
della lontananza de' Modenesi che erano
iti all'oste dell'imperadore, occuparono
Castel Leone, ossia Castiglione, fabbricato
da essi Modenesi in faccia a Castelfranco,
e talmente lo distrussero, che
appena oggidì ne rimane vestigio. Nelle
prigioni di Bologna furono condotti tutti
i soldati che quivi si trovarono. Presero
anche il ponte di Navicello, e fecero
scorrerie per varie ville del Modenese.
Per molti giorni stettero le due armate
dell'imperadore e de' Milanesi separate
dal fiume Oglio, l'una l'altra guardandosi <span class="fnote">[Annales Mediolanenses, tom. 16 Rer. Ital.
Gualv. Flamma, in Manipul. Flor. Godefridus Monachus,
in Chron.]</span>.
Ma o sia che per le pioggie e
per gli disagi della stagione i Milanesi
fossero forzati a decampare; oppure che
<span class="pagenum" id="Page_1143">[1143]</span>
prestassero fede ad una voce fatta spargere
da Federigo, cioè che tornasse
indietro l'esercito cesareo, e veramente
alcuni degli ausiliarii erano stati licenziati
dal campo; certo è ch'essi Milanesi
si misero in viaggio per tornarsene a
casa. A questo avviso Federigo ebbe
maniera di passare il fiume colle sue
milizie, e raggiunse nel dì 27 di novembre
a Corte Nuova l'esercito nemico, che
con poca disciplina facea viaggio, nè si
aspettava d'avere da combattere <span class="fnote">[Matth. Paris., Hist. Anglic.]</span>. I
primi ad assalire l'oste milanese furono
i Saraceni, ma ne restarono assaissimi di
essi estinti sul campo. Entrato in battaglia
il nerbo dell'esercito cesareo, ne seguì
un asprissimo combattimento con grande
strage dell'una e dell'altra parte. Finalmente
piegò e prese la fuga il popolo di
Milano; e allora fu che molte migliaia di
essi rimasero prigioni.
</p>

<p>
Vi restò nondimeno da superare il
corpo di battaglia che era alla guardia
del carroccio milanese, tutta gioventù
forte ed animosa, che, per quanto sforzo
facessero gl'imperiali, tenne saldo il suo
posto, e rispinse sempre i nemici, finchè
arrivò la notte che fece fine alla battaglia.
Gran gloria era, come ho già detto
di sopra, il prendere il carroccio ai nemici <span class="fnote">[Memor. Potest. Regiens.]</span>.
Lo stesso Federigo conduceva
anch'egli il suo, ma sul dorso d'un elefante
col gonfalone in mezzo, con quattro
bandiere negli angoli, ed alcuni Saraceni
e cristiani ben armati in esso. Dacchè
non era riuscito a Federigo di conquistar
quel carro trionfale de' Milanesi, ansioso
pur di questa gran lode, lasciò bensì
riposar nel tempo della notte la gente
sua, ma senza che si spogliassero dell'armatura,
per essere pronti la seguente
mane ad assalir di nuovo gli ostinati
difensori del carroccio. Trovò poi, fatto
giorno, che i Milanesi s'erano ritirati,
lasciando il carroccio spogliato e sfasciato
fra la massa dell'altre carrette,
giacchè le strade fangose non aveano
<span class="pagenum" id="Page_1144">[1144]</span>
permesso loro di condurlo in salvo. Federigo,
principe sommamente vanaglorioso
sparse per tutta Italia ed Oltramonti questa
sua insigne vittoria <span class="fnote">[Matth. Paris. Richardus de S. Germano,
in Chron.]</span>, in cui, secondo
i suoi conti, facili in tali casi ad essere
alterati, e certamente diversi da quei
degli storici di Milano e di Cesena, rimasero
circa dieci mila Milanesi tra morti
e prigioni. Fra questi ultimi si contarono
moltissimi nobili di Milano, Alessandria,
Novara e Vercelli; e specialmente
Pietro Tiepolo, figliuolo del doge
di Venezia, che era allora podestà di
Milano. Questi poi con altri nobili condotto
in Puglia, fu, per ordine di Federigo,
fatto barbaramente e pubblicamente
impiccare sulla riva del mare <span class="fnote">[Annal. Veronenses, tom. 8 Rer. Italic.]</span>: la
quale onta ed iniquità irritò sì fattamente
il popolo di Venezia, che infine si dichiarò
apertamente contra di lui. Inoltre perchè
passava ottima intelligenza tra Federigo
e il popolo romano, il quale anche nel
suddetto mese di novembre gli avea spedito
degli ambasciatori, mandò esso imperadore
fino a Roma lo sguarnito carroccio
preso ai Milanesi coll'iscrizione
in versi riportata da Ricobaldo <span class="fnote">[Richobald., in Pomar., tom. 9 Rer. Ital.]</span> e da
altri, acciocchè questo gran trofeo fosse
collocato nel più augusto luogo dell'Italia,
cioè nel Campidoglio. E a' dì nostri
s'è trovata anche memoria di questo in
Roma, siccome ho io dimostrato altrove <span class="fnote">[Antiq. Ital., Dissert. XXVI.]</span>.
Passò dipoi il vittorioso Federigo
a Cremona, e di là a Lodi, città che
venne alla sua divozione, ed ivi celebrò
il santo Natale. Godifredo Monaco <span class="fnote">[Godefridus Monachus, in Chron.]</span>
scrive che lo solennizzò in Pavia. Varie
furono in quest'anno le vicende di papa
Gregorio IX <span class="fnote">[Richardus de S. Germano, in Chron.]</span>. Duravano le differenze
d'esso pontefice col senato romano. Creato
senatore Giovanni da Poli nel mese di
maggio, insorse una sedizione contro di
lui, che maggiormente si riaccese nel seguente
<span class="pagenum" id="Page_1145">[1145]</span>
luglio, talmente che fu deposto
esso Giovanni, e sostituito in suo luogo
Giovanni di Cencio: per la qual cagione
si venne alle armi, e ne seguì molto sangue.
Poscia nell'ottobre, essendo prevaluta
la fazione pontificia contro l'imperiale
in Roma, papa Gregorio fu, dopo
lungo tempo di lontananza, richiamato.
Con grande onore si trovò accolto dai
Romani; ma siccome nulla v'era di stabile
in tempi sì sconcertati, quando egli
si credette in porto, si trovò, siccome
prima, in tempesta, perchè non tardò
quel senato a fargli provare di nuovi
disgusti, massimamente col tenere aperta
corrispondenza coll'imperadore <span class="fnote">[Raynald., in Annal. Eccl.]</span>. Si
aggiunse che il popolo di Viterbo, dianzi
sostenuto e colmato di favori dal papa,
dacchè il vide amicato co' Romani, cominciò
a voltargli le spalle e ad occupare i
diritti della Chiesa. Nè volendo cedere
alle ammonizioni, in fine obbligò il pontefice
a fulminar contro di loro le sacre
censure. Erano antiche le ragioni della
Chiesa romana sopra la Sardegna. In
quest'anno ancora i giudici, o vogliam
dire i regoli di Gallura, di Turri e d'Arborea,
cioè di tre parti di quell'isola, prestarono
il giuramento di fedeltà al legato
di papa Gregorio IX: il che è da avvertire
per quello che poscia succedette. Gli
atti di questo affare si leggono nelle mie
Antichità Italiane.
</p>

<hr />
</div>

<div class="chapter">
<h2 class="hidden" id="MCCXXXVIII">MCCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXVIII</span>. Indiz. <span class="smcap lowercase">XI</span>.</td>
  </tr>
  <tr>
    <td><span class="smcap">Gregorio</span> IX papa 12.</td>
  </tr>
  <tr>
    <td><span class="smcap">Federigo</span> II imperadore 19.</td>
  </tr>
</table>

<p>
O per la festa del Natale dell'anno
precedente, o nel gennaio presente, <i>Federigo</i>
imperadore fu in Pavia. Servì la
vicinanza sua ad indurre il popolo di
Vercelli a sottomettersi al di lui dominio <span class="fnote">[Annales Mediolan., tom. 16 Rer. Ital.]</span>.
Trovossi egli in essa città di Vercelli
nel dì 11 di febbraio. Venne anche
alla divozione di lui tutto il paese da
Pavia sino a Susa, e cominciò a pagargli
<span class="pagenum" id="Page_1146">[1146]</span>
tributo. Da tanta prosperità di Federigo
mossi i Milanesi, che oramai restavano
coi soli Bresciani, Piacentini e Bolognesi
esposti all'ira di lui <span class="fnote">[Matth. Paris, Hist. Angl. Monach. Patavin.,
in Chron.]</span>, gli spedirono
ambasciatori per essere rimessi in sua
grazia, offerendo fedeltà e denaro, e facendo
altre esibizioni, quali si giudicarono
più grate a lui. Trovaronlo inesorabile;
li voleva a discrezione, nè volle intendere
di condizione alcuna, pieno solo d'astio
e di vendetta, e dimentico affatto della
clemenza, una delle virtù più luminose
de' principi saggi. Vedremo bene che Dio
seppe abbassare e confondere quest'orgoglioso
principe, nè lasciò impunita cotanta
sua superbia. Il popolo di Milano,
udite sì crude risposte, ben conoscendo
di che fosse capace l'animo barbarico
di un tale Augusto, allora determinò di
morir piuttosto colla spada alla mano,
che di mettersi nelle forze, cioè nelle prigioni
e sotto le mannaie di questo da lor
chiamato tiranno. Inoltre, per attestato
di Matteo Paris, cagione fu questo suo
fiero contegno che molti popoli cominciarono
a guardarlo di mal occhio, e a
sospirar la sua rovina. Fece dipoi Federigo <span class="fnote">[Richardus de S. Germano, in Chron.]</span>
nella primavera una scappata
in Germania, per trarre di là in Italia un
buon rinforzo di soldatesche, ed ordinò
al <i>re Corrado</i> suo figliuolo di condurle in
persona di qua da' monti. Tornossene di
poi a Verona nel mese d'aprile. Ebbe
egli, siccome principe libidinoso e poco
timoroso di Dio, in uso di tener sempre
alla maniera turchesca più concubine,
senza curar punto la fede maritale, e
però non mancavano a lui bastardi e
bastarde. Una di queste appellata Selvaggia <span class="fnote">[Annales Veronens., tom. 8 Rer. Ital.]</span>
comparve nel presente anno
nel dì 22 di maggio a Verona con bella
comitiva. Per maggiormente assodare nel
suo servigio Eccelino da Romano, sì zelante
e profittevol ministro suo, glie la
diede in moglie nel dì della Pentecoste,
<span class="pagenum" id="Page_1147">[1147]</span>
ed egli ne celebrò con gran pompa le
nozze. Ebbe ancora Federigo fra gli altri
bastardi suoi figliuoli uno, a sè molto
caro, che portava il nome d'<i>Arrigo</i>, ma
che è già conosciuto nella storia con
quello d'<i>Enzio</i>. Gli cercò egli in questo
anno buona fortuna, con procurargli in
moglie <i>Adelasia</i>, ossia <i>Adelaide</i>, erede in
Sardegna dei due giudicati, o vogliam
dire principati di Turri e Gallura <span class="fnote">[Raynaldus, in Annal. Eccles.]</span>.
Forse la Sardegna venne per tali nozze
a poco a poco tutta in potere di lui. Fuor
di dubbio è ch'egli ne fu creato re dal
padre, il quale unì quel regno all'imperio,
con gravissimi richiami nondimeno
della corte romana, che lo pretendeva
suo, sostenendo Federigo in contrario,
ch'era di antico diritto del romano imperio,
ed allegando l'obbligo suo di ricuperare
il perduto. Non cessava egli intanto
di ammassar gente per l'accesa voglia
di soggiogar Milano e Brescia. Molti ne
fece venir di Puglia. Il re Corrado suo
figliuolo nel mese di luglio <span class="fnote">[Richardus de S. Germano, in Chron.]</span> arrivò a
Verona con molti principi e un fiorito
esercito di Tedeschi. Fino il re d'Inghilterra
suo cognato gl'inviò <span class="fnote">[Matth. Paris, Hist. Angl.]</span> cento uomini
a cavallo, tutti ben montati e guerniti,
e, quel ch'è più, colla giunta di una
gran somma di danaro in dono. I Reggiani <span class="fnote">[Memor. Potest. Regiens., tom. 8 Rer. Ital.]</span>
vi spedirono ducento cavalieri
e mille fanti. I Cremonesi con tutte le
lor forze, i Bergamaschi, i Pavesi ed altri
popoli concorsero ad ingrossar la cesarea
armata. Era già egli passato a Goito nel
dì 28 di giugno, per quivi far la massa
di tutta la gente <span class="fnote">[Malvecius, Chron. Brixian., tom. 14 Rer.
Italic.]</span>. Determinò poscia
col consiglio d'Eccelino, giacchè gli restavano
due ossi duri, cioè Milano e Brescia,
di sbrigarsi da quello che era creduto
più facile, cioè da Brescia, per la
cui caduta veniva poi Milano a restar
bloccato da tutte le parti. E perciò mosse
<span class="pagenum" id="Page_1148">[1148]</span>
l'esercito alla volta di Brescia, saccheggiando
e ardendo dovunque arrivava,
e nel dì 3 d'agosto strinse d'assedio
quella città.
</p>

<p>
Fra i popoli d'Italia portarono sempre
mai i Bresciani il vanto d'essere
uomini di gran valore e costanza, e questa
volta ancora ne diedero un illustre
saggio. Trattavasi dell'ultimo eccidio
della lor patria e di sè stessi; però, dopo
aver dianzi ben provveduta la città del
bisognevole, senza far caso d'oste sì sterminata,
si accinsero animosamente alla
difesa, risoluti, se così avesse portato il
caso, di vendere almeno caro le loro
vite. Fece Federigo mettere in esercizio
contra della città tutte le macchine allora
usate per espugnar fortezze, cioè torri di
legno, mangani, manganelle, trabucchi
ed altre specie di petriere. Ma di queste
ancora non penuriavano i Bresciani. Per
buona ventura aveano essi colto un ingegnere
spagnuolo, uomo di gran perizia
in fabbricar macchine da guerra, che
veniva di Alemagna al servigio dell'imperadore.
Scoperto il suo mestiere, ed intimatagli
la morte, se non soccorreva
esattamente ai bisogni della città, servì
loro di tutto punto. Non ignorando Federigo
l'esecrabil trovato dell'avolo suo
Federigo I all'assedio di Crema, anche
egli, fatti venir da Cremona i prigioni
bresciani, di mano in mano lifacea legare
davanti alle sue macchine, affinchè gli assediati,
per pietà de' lor cittadini e parenti,
non osassero di tirar contra di quelle per
romperle. Non restarono per questo i Bresciani
di far giocare le lor macchine, nulla
badando se uccidevano i propri attinenti,
purchè spezzassero le macchine nemiche,
od ammazzassero chi le maneggiava.
Nondimeno la Cronica di Reggio <span class="fnote">[Memorial. Potest. Regiens., tom. 8 Rer.
Italic.]</span>, cioè
più antica della Bresciana del Malvezzi,
ci assicura che niun male fecero a quei
miseri lor concittadini; anzi, per rendere
la pariglia all'imperadore, anch'essi attaccavano
pe' piedi i prigioni cesarei fuori
<span class="pagenum" id="Page_1149">[1149]</span>
del palancato, esponendogli ai colpi delle
macchine tedesche. Nè lasciavano i coraggiosi
Bresciani di dare di quando in
quando delle sortite con grave danno del
campo imperiale. Massimamente nella
notte del dì 9 d'ottobre, allorchè men se
l'aspettavano i Tedeschi, s'inoltrarono
tanto ferendo ed uccidendo, che lo stesso
imperadore corse pericolo di restar preso.
Durò questo assedio due mesi e sei
giorni. Scorgendo finalmente Federigo
ch'egli gittava il tempo e le fatiche, dopo
aver dato il fuoco a tutte le sue macchine,
si ritirò coll'armata a Cremona:
avvenimento, che, quanto fu di gloria al
popolo bresciano, altrettanto riuscì di
vergogna all'imperadore, il cui credito
cominciò a calare per questo. Secondo le
Croniche di Milano <span class="fnote">[Annales Mediolan., tom. 16 Rer. Ital. Gualvaneus
Flamma, in Manip. Flor.]</span>, si fecero nel presente
anno i Milanesi rendere conto dai
Pavesi della fede rotta con darsi all'imperadore.
Uscirono con grandi forze addosso
al territorio, guastando e bruciando;
di maniera che il comune di Pavia
implorò misericordia, e tornò a giurar
fedeltà a quel di Milano. Non ci resta alcuna
storia antica di Pavia che possa
assicurarci di questo fatto. Nè ciò s'accorda
con quello che fra poco dirò. Rivolsero
poscia i Milanesi i loro sdegni e
l'armi contra al distretto di Bergamo,
dove diedero un terribil guasto. Non lasciarono
di recar quel soccorso che poterono
a Brescia. Anche i Piacentini <span class="fnote">[Chron. Placent., tom. 16 Rer. Ital.]</span>
inviarono mille de' lor cavalieri in aiuto
de' Milanesi, e nel distretto di Lodi presero
il castello d'Orio, che appresso fu
distrutto. Quivi succedette una battaglia
svantaggiosa ad esso popolo di Piacenza.
Forse è quella che viene accennata da
Alberico Monaco <span class="fnote">[Alberic. Monachus, in Chron.]</span>, con dire che Guglielmo
eletto vescovo di Valenza, e poi
di Liegi, trovandosi di presidio in Cremona
per parte dell'imperadore, co' suoi
Borgognoni diede una sconfitta ai Piacentini,
<span class="pagenum" id="Page_1150">[1150]</span>
con ucciderne molti, e farne prigioni
più di mille. In questo medesimo
anno, se pure non fu nel seguente, i Pavesi
colle lor milizie, e con quelle di Vercelli,
Novara, Tortona ed Asti, e col marchese
Lancia, vennero per terra ed acqua
al Ponte Nuovo, fabbricato da' Piacentini,
per distruggerlo; nel qual tempo anche i
Cremonesi co' Bergamaschi si portarono
a Lodi, affine, credo io, d'impedire il passo
ai Milanesi. Per quanto sforzo facessero
que' collegati contra d'esso ponte, avendo
anche spinto barche incendiarie alla volta
d'esso, a nulla servì, perciocchè i Piacentini
con altre barche presero que' brulotti,
e ne schivarono il danno: sicchè
colle mani vote se ne tornarono i lor
nemici a casa. Eransi già accorti i Padovani <span class="fnote">[Roland., lib. 4, cap. 5. Chron. Veron.,
tom. 8 Rer. Ital.]</span>
che il lupo era venuto alla guardia
delle pecore. Eccelino ogni dì facea
delle novità, imprigionando or questo or
quello, e principalmente gli amici di
<i>Azzo VII</i>, marchese d'Este. Perciò tutti i
buoni cominciarono a spronar lo stesso
marchese che volesse torre di mano ad
Eccelino quella città, promettendo di dargli
l'entrata per la porta delle Torreselle.
Al marchese non fu discaro l'avviso,
trovandosi anch'egli maltrattato nei
suoi Stati da Eccelino.
</p>

<p>
Fatto dunque segretamente il preparamento
convenevole di gente tanto dei
suoi sudditi, quanto dei fuorusciti Padovani,
e degli altri suoi amici, nel dì 13
di luglio (Rolandino, forse persuaso di
queste inezie, avverte che era giorno egiziaco)
all'improvviso arrivò al Prato
della valle ne' borghi di Padova, credendo
che gli sarebbe, secondo il concerto,
aperta la porta. Gran rumore tosto si
alzò nella città alla di lui comparsa; tutte
le porte furono chiuse, ed Eccelino comandò
che tutto il popolo fosse in armi.
Intanto le milizie estensi faceano ogni
sforzo per atterrar la porta delle Torreselle;
ma più possa mostravano que' di
dentro a difenderla. Avvisato il marchese
<span class="pagenum" id="Page_1151">[1151]</span>
da alcuni, che occultamente uscirono di
città, qualmente fallita la speranza di corrispondenti
nella città, meglio era il retrocedere,
e che in essa si dava campana a
martello contra di lui, non volle muoversi,
e seguitò ad animare la gente all'assalto.
Intanto Eccelino co' suoi Tedeschi
e col popolo armato venne fuori
della città ad assalire i nemici. Non vi fu
bisogno di menar le mani. La gente del
marchese, senza poterla ritenere, diede
tosto alle gambe. Beato chi le avea migliori.
Altro partito allora non seppe prendere
il marchese, che di raccomandarsi
al suo cavallo, il quale bravamente il cavò
fuori di pericolo. Molti vi restarono
presi, e fra gli altri Jacopo da Carrara,
uno de' principali fuorusciti di Padova.
Se volle liberarsi, gli convenne cedere il
suo castello di Carrara al comune di Padova,
ossia ad Eccelino, e riacquistò la
sua grazia. Imparò da questa mala condotta,
oppure disgrazia, il marchese di
Este ad andare più cauto in avvenire. Ma
Eccelino, tornato trionfalmente in Padova,
ebbe il contento di udire da lì innanzi la
gente, chi per timore, chi per adulazione,
trattar lui col nome di signore. Per vendicarsi
poi del marchese, raunò l'esercito,
volendo procedere contra la nobil
terra d'Este. Avvertitone dagli amici,
esso marchese si ritirò alla sua terra di
Rovigo, lasciando tutto in pianti il popolo
d'Este. Venne poi Eccelino nel dì 22 di
luglio. Se gli arrendè pacificamente la terra
senza che ne patissero gli abitanti. Da
lì ad alquanti giorni anche la rocca ossia
il castello capitolò, e quivi pose in guarnigione
un corpo di Saraceni e di Padovani.
Colla speranza d'avere a sì buon
mercato anche Montagnana, terra del
marchese, di non minor popolazione che
quella di alcune città, passò colà coll'armata,
e vi chiamò anche la milizia di
Verona, in cui più confidava che in altri.
Virilmente si difesero quegli abitanti, e
gli bruciarono anche di bel mezzo giorno
il Bilfredo, cioè una torre di legno fatta
fabbricare da lui. Sotto v'era egli stesso
<span class="pagenum" id="Page_1152">[1152]</span>
in quel punto; ma, avvertito, scampò. Gli
convenne dunque levar l'assedio; e natogli
sospetto che Jacopo da Carrara e
l'avvocato di Padova avessero tenuta intelligenza
co' nemici, ordinò loro di presentarsi
al podestà di Padova: il che allegramente
risposero amendue di fare.
Ma dacchè si videro in libertà, fuggirono
ad Anguillara, che tuttavia teneva la parte
del marchese, ed era di Jacopino Pappa-fava,
figliuolo di Albertino da Carrara,
cioè d'un fratello d'esso Jacopo. Nel mese
poi d'agosto il marchese Azzo, tornato
ad Este, ricuperò quella terra, ma non
già il castello. Ed Eccelino scrisse contra
di lui all'imperadore, esortandolo a menar
le sue forze addosso a questo principe
suo gran nemico, con aggiugnere <span class="fnote">[Roland., lib. 4, cap. 7.]</span>:
<i>Feriendus est serpens in capite, ut corpus
facilius devincatur</i>. La risposta di Federigo,
data nel dì 21 di dicembre dell'anno
presente, vien riferita da Rolandino.
In essa egli si maraviglia, come avendo il
<i>marchese Azzo</i> (da noi chiamato il Sesto)
a' suoi tempi tanto operato in aiuto suo,
di maniera che si potè nominar suo balio
ed aio, ora il di lui figliuolo <i>Azzo</i> degeneri
sì sconciamente dalle azioni del padre,
con promettere poi ad Eccelino la
sua venula in quelle parti verso il fine
del gennaio seguente. Ribellaronsi in questo
anno ai Genovesi <span class="fnote">[Caffari, Annal. Genuens., lib. 6, tom. 6
Rer. Ital.]</span> i popoli di Savona,
Albenga, Porto Maurizio e Ventimiglia;
e però convenne far guerra contra
di loro. Comparvero a Genova due
ambasciatori dell'imperador Federigo,
che fecero istanza del giuramento di fedeltà.
La risposta de' Genovesi fu che invierebbono
alla corte d'esso Augusto i
loro ambasciatori, siccome fecero in effetto,
dappoichè videro ritornata Ventimiglia
in loro potere. Prestato che questi
ebbero il giuramento di fedeltà a Federigo,
se ne tornarono a casa. Quando
ecco sopraggiunsero a Genova due altri
ambasciatori del medesimo Augusto, che
<span class="pagenum" id="Page_1153">[1153]</span>
presentarono lettere contenenti, come
l'imperadore chiedeva giuramento di <i>fedeltà</i>
e di <i>dominio</i>. Furono esse lette in un
pieno parlamento del popolo, in cui gran
rumore fu fatto all'udir quella parola <i>dominio</i>.
Il podestà che era Paolo da Soresina,
nobile milanese, prese il tempo, e
spiegò con bolla descrizione gli aspri trattamenti
(e diceva ben la verità) che faceva
Federigo dei suoi sudditi in Sicilia e
Puglia, e degli altri luoghi dov'egli comandava.
Di più non occorse. Gli ambasciatori
furono mandati in pace, e i Genovesi
intavolarono tosto un trattato con papa
<i>Gregorio IX</i> e coi Veneziani contra dell'imperadore,
che fu senza gran fatica
conchiuso nella corte pontificia. Allora
il pontefice prese sotto la sua protezione
Venezia e Genova. Faenza fu occupata
nel dì 5 di luglio in quest'anno da Acarisio <span class="fnote">[Chron. Caesen., tom. 14 Re. Ital.]</span>.
A lui dopo un mese fu ritolta
da Paolo Traversara potente Ravennate.
Ma venula l'armata de' Bolognesi cacciò
lui fuori con istrage non lieve de' suoi, e
difese anche la medesima città contro
gli sforzi del conte Aghinolfo di Modigliana,
con farlo prigione, e mettere in
fuga quei del suo partito. Ciò accadde
nell'anno seguente, secondo altre Croniche.
Scrive il Sigonio <span class="fnote">[Sigonius, de Regno Ital., lib. 18.]</span>, avere Federigo
imperadore, nello stesso tempo che assediò
Brescia, con un'altra parte della sua
grande armata fatto l'assedio d'Alessandria,
e che questa venne in suo potere.
Non ne truovo io parola ne' vecchi
storici, anzi veggo in contrario una lettera
di papa Gregorio <span class="fnote">[Raynald., in Annal. Eccles., num. 20 ad
ann. 1240.]</span> scritta nel 1240,
nel dì 10 di maggio, agli Alessandrini, coi
quali si rallegra della lor costanza nella
divozion verso la Chiesa contro gli attentati
di Federigo. Ma nello stesso 1240,
siccome vedremo, si suggellarono poi ad
esso imperadore.
</p>

<p>
<span class="pagenum" id="Page_1154">[1154]</span>
</p>

<hr />
</div>

<div class="chapter">
<h2 class="hidden" id="MCCXXXIX">MCCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXXXIX</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Gregorio</span> IX papa 13.</td>
  </tr>
  <tr>
    <td><span class="smcap">Federigo</span> II imperadore 20.</td>
  </tr>
</table>

<p>
Crescevano di dì in dì i motivi per
li quali era papa <i>Gregorio</i> scontento dell'imperador
<i>Federigo</i>. Gli spedì egli più
lettere ed ambasciate, affinchè si correggesse <span class="fnote">[Raynaldus, in Annal. ad hunc annum.]</span>;
il citò ancora; ma vedendo
che le parole, preghiere e minaccie erano
gettate al vento, rotta la pazienza, venne
finalmente ai fatti. O la continuazion
della guerra ch'egli faceva ai Lombardi,
per la conservazion de' quali era forte
impegnato il papa, ovvero l'occupazion
della Sardegna, pretesa dalla Chiesa romana
come incontrastabil suo diritto,
oppure i segreti maneggi di lui per incitare
i Romani alla ribellione contra di
esso papa legittimo lor sovrano, furono,
a mio credere, gl'impulsi più efficaci
perchè il pontefice Gregorio fulminasse
pubblicamente nel dì delle Palme la scomunica
contra di Federigo II, ed assolvesse
i sudditi di lui dal giuramento di
fedeltà. Altri non pochi reati d'esso imperadore
vengono espressi nella bolla di
essa scomunica, che si legge nella Storia
di Matteo Paris <span class="fnote">[Matth. Paris, Hist. Anglic.]</span>, e presso il Rinaldi
ed altri autori. Confermò dipoi papa
Gregorio nel Laterano queste censure
nel giovedì santo seguente, nè lasciò indietro
cosa alcuna per iscreditare e rendere
odioso Federigo con tacciarlo insino
di pubblico ateista. Diede nelle smanie
l'imperadore all'avviso di tal novità; e,
fatto stendere da Pietro delle Vigne un
manifesto in sua giustificazione, lo spedì
a tutte le corti della cristianità, con dolersi
acerbamente del papa, e caricarlo
di varie ingiustizie, ch'egli pretendea
fatte a sè stesso e ad altri. Passò a fiere
minaccie contra del medesimo e de' cardinali,
con altre scene e querele descritte
dal Rinaldi negli Annali Ecclesiastici, e
più diffusamente rapportate da Matteo
<span class="pagenum" id="Page_1155">[1155]</span>
Paris. Scacciò poscia dal regno di Sicilia
e di Puglia i frati predicatori e minori
non nativi del paese; occupò l'insigne
monistero di Monte Casino <span class="fnote">[Richardus de S. Germano, in Chron.]</span>; richiamò
da Roma tutti i suoi sudditi; impose
nuove taglie e contribuzioni agli
ecclesiastici: tutto per far onta e dispetto
al pontefice, e tutto in varii tempi
dell'anno presente. <i>Lodovico IX</i> re di
Francia, che fu poi santo, per attestato
di Alberico Monaco <span class="fnote">[Albericus Monachus, in Chron.]</span>, inviò i suoi ambasciatori
a Roma per mitigar l'animo
del papa verso di Federigo; ma il pontefice,
uomo di petto forte, nulla si mosse
per questo. E neppur volle ascoltare due
vescovi inviati a Roma da Federigo.
Anzi fece predicar la crociata contra di
lui. Vegniamo allo storico Rolandino <span class="fnote">[Roland., Chron., lib. 4, cap. 9.]</span>,
da cui abbiamo gli andamenti d'esso Federigo
Augusto. Portossi egli sul fine di
gennaio con sontuoso accompagnamento
di milizie e di nobiltà a Padova. L'incontro
magnifico fattogli da tutto il popolo
di quella città gli fu cagione di non
poco piacere e insieme di maraviglia.
Circa due mesi si fermò egli nell'insigne
monistero di Santa Giustina, ben corteggiato
da Eccelino, divertendosi alla caccia
e in far buone passeggiate. Seco era
l'imperadrice, che amava piuttosto d'esser
chiamata regina. Portossi anche alla
visita di Monselice, e vi ordinò alcune
fortificazioni. Stando nell'alto di quel
monte vagheggiò più volte il bell'aspetto
delle terre e castella del marchese di
Este, sparse per la ricca sottoposta pianura,
e conobbe la di lui potenza. Fece
anche venir lo stesso marchese con salvo
condotto alla corte, e tenne con lui un
segreto colloquio. Era ben contento il
popolo di Padova del buon volto e delle
carezze dell'imperadore, e dappertutto
si mirava allegrezza, e massimamente
nel dì di Pasqua, in cui Federigo comparve
colla corona in capo. Ma fra pochi
giorni così bel sereno si cambiò in un
<span class="pagenum" id="Page_1156">[1156]</span>
melanconico nuvolo, perchè giunsero le
nuove ch'egli era stato scomunicato dal
papa. Fece ben Federigo in un gran parlamento
esporre da Pietro delle Vigne,
uomo dottissimo in questi tempi, le ragioni
per le quali teneva per ingiuste e
nulle quelle censure: tuttavia nel popolo
restò non poco di confusione, e in lui
cominciarono a crescere e a lacerarlo
le diffidenze e i sospetti. Perciò, fatto venire
a Padova Azzo marchese d'Este
con tutti coloro che aderivano al di lui
partito, gli affidò; e intanto l'iniquo
Eccelino mise delle spie per sapere chi
dei Padovani trattava col marchese, e
tutti i lor nomi ebbe in iscritto. Di frequenti
segreti consigli si faceano in Santa
Giustina. Non bastò a Federigo d'aver
messe guardie in tutte le castella d'esso
marchese; volle anche per ostaggio il
principe Rinaldo di lui figliuolo, e con
belle parole il mandò a stare in Puglia
insieme con Adelasia figliuola di Alberico
da Romano, con cui <i>Rinaldo</i> avea
contratto gli sponsali. Per non poter di
meno, il marchese accomodò la sua pazienza
a queste avanie, che si stesero
appresso ad assaissimi nobili de' principali
di Padova suoi amici, i quali chi ad
un luogo, chi ad un altro furono mandati
a' confini: consigli tutti del maligno
Eccelino, nemico dichiarato del marchese.
</p>

<p>
Ma poco stette Federigo, la cui fortuna
già si scopriva retrograda, a provar
gli effetti della sua politica troppo tirannica.
Era egli dianzi stato a Trivigi, ben
accolto ed onorato da quel popolo. Alberico
da Romano, fratello d'Eccelino, irritato
contra di lui pel cattivo trattamento
da lui fatto a sua figliuola Adelasia, e a
Rinaldo Estense suo genero, subito che
intese come l'imperadore s'era messo
in cammino verso la Lombardia, unitosi
con Biachino e Guezzelo da Camino, occupò
la città di Trivigi, con farvi prigioni
tutti gli ufiziali e soldati postivi
dall'imperadore, a riserva di Jacopo
da Morra Pugliese podestà, che ebbe la
<span class="pagenum" id="Page_1157">[1157]</span>
buona sorte di fuggirsene. Probabilmente
Alberico non fece un passo sì ardito
senza consiglio ed intelligenza de' vicini
Veneziani. A questo avviso, Federigo,
battendo i denti se ne tornò a Padova, e
tosto ordinò un grande esercito contra
di Trivigi. Nel mese di maggio, dopo aver
fatto prendere l'oroscopo a mastro Teodoro
suo strologo sulla torre del comune
di Padova, mosse l'armata, e andò ad
accamparsi intorno a Castelfranco, dove
citò i Trivisani a rendersi nel termine di
otto giorni. Passato il tempo prefisso
senza che venissero a' suoi piedi, fece
una donazione al comune di Padova della
città di Trivigi con un privilegio munito
di un bel sigillone d'oro. In quello stesso
giorno andando il marchese d'Este Azzo
VII al campo con cento cavalieri, si
incontrò in Eccelino, che con circa venti
de' suoi veniva a Cittadella. Portavano
amendue l'aquila nelle loro bandiere.
Vi fu chi crede che quivi avesse a succedere
qualche scena fra questi due rivali.
Ma avendo il marchese mandato innanzi a
pregar cortesemente Eccelino di ritirarsi
alla diritta o alla sinistra, egli si ritirò,
e non ne fu altro. Essendo poi accaduto
nel dì 3 di giugno una grande ecclissi del
sole, che durò per due ore, Federigo,
benchè ne sapesse la cagione, pure se ne
mostrò turbato, e determinò di ritirarsi
da Castelfranco per andare in Lombardia;
e dopo aver tenuto un colloquio col
marchese d'Este, con Eccelino ed altri
de' principali della marca trivisana, si
mise in viaggio co' suoi Tedeschi e Pugliesi,
de' quali maggiormente si fidava.
Allorchè pervenne nelle vicinanze del
castello di San Bonifazio, dicono che il
marchese fu avvertito con cenni da un
cortigiano dell'imperadore, amico suo,
come si trattava di fargli tagliare il capo.
Bastò questo al marchese perchè co' suoi
aderenti si mettesse in salvo nel suddetto
castello, e quantunque Federigo gli spedisse
Pietro dalle Vigne per affidarlo con
mille belle promesse, il marchese non si
sentì più voglia di dimorar presso d'un
<span class="pagenum" id="Page_1158">[1158]</span>
principe che punto non si piccava di
mantener la parola, e tanto più perchè
prevaleva nel suo consiglio il furbo e
nemico suo Eccelino. Passato che fu lo
imperadore in Lombardia <span class="fnote">[Rolandinus, lib. 4, cap. 14.]</span>, il marchese
d'Este, messa la sua speranza in Dio, e
raunato un buon esercito, coraggiosamente
nel mese d'agosto andò ad Este.
Ricuperò la terra senza fatica; quella
rocca e il castello di Baone a forza di
armi; quello di Lucio colla fame; l'altro
di Calaone col terror de' trabucchi. Assediò
dipoi Cerro, dove era un presidio di
Saraceni; venne Eccelino per soccorrerlo,
ma non si attentò; e però tornò alle
mani del marchese, il quale non permise
che fosse fatto insulto alcuno a quegli
infedeli. Queste sue prosperità tornarono
in danno di molti Padovani suoi amici,
o creduti tali, perchè Eccelino crudelmente
li levò dal mondo.
</p>

<p>
Nel luglio dell'anno presente tolta fu
Ravenna all'imperadore da Paolo Traversara <span class="fnote">[Rubeus, Hist. Ravenn., lib. 6.]</span>
coll'aiuto de' Bolognesi e
Veneziani, che poi la rinforzarono <span class="fnote">[Richardus de S. Germano, in Chron.]</span>.
Per questa cagione l'imperador Federigo
col re <i>Enzio</i> suo figliuolo naturale venne
verso il Bolognese, ed imprese coi Modenesi,
Reggiani, Parmigiani e Cremonesi
l'assedio del castello di Piumazzo, intorno
a cui consumò gran tempo. L'ebbe
infine per forza, e lo distrusse col fuoco,
facendovi prigioni cinquecento persone.
Di là passò ad assediar Crevalcuore, e
avutolo con grande stento, del pari lo
atterrò. Il vedere un sì glorioso imperadore
perdersi dietro a tali bicocche <span class="fnote">[Memor. Potest. Regiens., tom. 8 Rer. Ital.]</span>,
e l'impadronirsene anche con somma difficoltà,
gli accrebbe il discredito; e massimamente
perchè nello stesso tempo i
Bolognesi <span class="fnote">[Chron. Bononiens., tom. 18 Rer. Ital.]</span> vennero fin vicino a Modena,
e vi bruciarono il borgo di San
Pietro. Presero anche i Modenesi <span class="fnote">[Annal. Mutinens., tom. 11 Rer. Ital.]</span> il
castello di Marano di Campiglio, e Monte
<span class="pagenum" id="Page_1159">[1159]</span>
Tortore nel Frignano. Dopo sì segnalate
imprese Federigo, che tenea delle segrete
corrispondenze con molti nobili milanesi <span class="fnote">[Annales Mediol., tom. 16 Rer. Ital.]</span>,
rivolse l'armi sue a quella volta.
Passò per Merignano, Landriano e Bascapè
sino alla Pieve di Locate <span class="fnote">[Gualvan. Flamma, in Manipul. Flor.]</span>, saccheggiando
e bruciando il paese. Fu disputa
in Milano, se si avea da uscire in campagna,
oppur da aspettare in città il nemico.
Ma prevalse il parere di Gregorio
da Montelungo legato pontificio, che fece
armare anche cherici e frati; e però venne
l'esercito milanese a postarsi a Camporgnano
contra di quello di Federigo. Una
parte de' nobili passò nel campo dell'imperadore;
altrettanto fecero i Comaschi.
Ciò non ostante, se s'ha da credere a Galvano
dalla Fiamma, l'armata milanese
stette a fronte del nemico, rovesciò varie
acque addosso al campo imperiale, ed
anche in un combattimento prese il carroccio
de' Cremonesi, e mise quel popolo
e i Pavesi in rotta. I Piacentini anch'essi
dal canto loro respinsero gli sforzi dei
cesarei. Chiaritosi Federigo che non facea
buon vento in quelle parti, se ne venne
in Toscana <span class="fnote">[Richardus de S. Germano, in Chron.]</span>; fu ben ricevuto dai Lucchesi,
e in Pisa celebrò la festa del santo
Natale. Aveva egli spedito il figliuolo <i>Arrigo</i>,
ossia <i>Enzo re</i> di Sardegna nella Marca
d'Ancona, acciocchè incominciasse a far
guerra al papa <span class="fnote">[Card. de Aragon., in Vit. Greg. IX, P. I,
tom. 3 Rer. Ital.]</span>. Non tardò egli a farvi
delle conquiste nel mese d'ottobre. Contra
di lui ebbe ordine <i>Giovanni dalla Colonna</i>
cardinale di portarsi colla gente
che potè adunare. E il pontefice Gregorio
IX, dacchè fu ritornato a Roma dalla
villeggiatura d'Anagni, ben ricevuto dal
popolo, dopo aver nell'ottava di san Martino
confermata la scomunica contra di
Federigo, alla medesima censura sottomise
il suddetto re Enzo con tutti i suoi
<span class="pagenum" id="Page_1160">[1160]</span>
aderenti per l'invasione fatta nella marca
anconitana, spettante alla Chiesa romana.
Dappoichè l'imperador Federigo <span class="fnote">[Chron. Bononiense, tom. 16 Rer. Ital. Annales
Veter. Mutinens., tom. 11 Rer. Ital.]</span> si
fu ritirato dal distretto di Bologna, quel
popolo con tutte le sue forze si portò
all'assedio di Vignola, forte castello del
distretto di Modena; e già con briccole,
mangani, gatti ed altre militari macchine
aveano atterrata buona parte del muro;
quando nel dì 4 d'ottobre sopraggiunsero
i Modenesi, Ferraresi e Parmigiani
con Simone conte di Chieti Pugliese, e
diedero battaglia. Fu sanguinosa e dura,
ma infine voltarono le spalle i Bolognesi,
ed, oltre ad assaissimi o morti o annegati
nel fiume Scultenna, ne restarono,
secondo la Cronica di Parma <span class="fnote">[Chron. Parmense, tom. 9 Rer. Ital.]</span>, circa
due mila e secento prigioni. Minor numero
si legge ne' vecchi Annali di Modena.
Strinsero in quest'anno i Veneziani <span class="fnote">[Dandul., in Chron., tom. 12 Rer. Ital.]</span>
una forte lega con papa Gregorio ad oggetto
di torre, se veniva lor fatto, la Sicilia
a Federigo, con obbligarsi al mantenimento
di una buona squadra di galee.
Non solamente per l'indegna morte del
figliuolo del doge Tiepolo erano disgustati
i Veneziani dell'imperadore, ma
eziandio perchè avea tolte loro quattordici
galee, e quattro navi cariche di merci
e di frumento, che venivano dalla Puglia
nella marca d'Ancona. O per guadagnare,
o per tener più unito al suo partito
Bonifazio marchese di Monferrato, Federigo
Augusto gli fece una cessione di
molte sue ragioni e pretensioni, e gli confermò
alcune castella con diploma dato
nel campo presso Pizzighettone nel dì
ultimo d'agosto dell'anno presente, che
disteso si legge nella Storia del Monferrato <span class="fnote">[Benvenuto da San Giorgio, Storia del Monferrato.]</span>.
</p>

<p>
<span class="pagenum" id="Page_1161">[1161]</span>
</p>

<hr />
</div>

<div class="chapter">
<h2 class="hidden" id="MCCXL">MCCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXL</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Gregorio</span> IX papa 14.</td>
  </tr>
  <tr>
    <td><span class="smcap">Federigo</span> II imperadore 21.</td>
  </tr>
</table>

<p>
Trovossi in gravissime angustie nell'anno
presente il pontefice Gregorio per
la prepotenza di Federigo, principe ansante
di vendetta contra di chi avea
separato lui dalla comunion de' fedeli, e
renduti pubblici per la cristianità i suoi
reati. Mentre era esso Federigo in Toscana
nel verno, per quanto potè, ravvivò
ed esaltò dappertutto il partito de' ghibellini,
in guisa che pochi erano que' luoghi,
ne' quali dove più e dove meno non
fosse la fazione sua. Non si vollero già
a lui sottomettere i Fiorentini <span class="fnote">[Vita Greg. IX, P. I, tom. 3 Rer. Ital. Ptolom.
Lucensis, Annal. brev.]</span>, ma
per lui furono i Pisani e i Lucchesi, i
quali nel presente anno insieme col marchese
<i>Oberto Pelavicino</i> occuparono la
Garfagnana. Gli giurarono fedeltà anche
i Sanesi, sperando coll'aiuto suo di mantenersi
contro la potenza di Firenze. Similmente
gli Aretini se gli diedero, perchè
travagliati dal possente comune di
Perugia, che non potè mai indursi a
chinare il capo all'imperadore, e tenne
saldo per la Chiesa. Altrettanto avvenne
nella marca d'Ancona. Quivi al re Enzo
si diedero alcune città, e massimamente
Osimo. Nel mese di febbraio entrato Federigo
nel ducato di Spoleti, Foligno il ricevette
a braccia aperte con altre terre.
Ebbe anche Spello <span class="fnote">[Richardus de S. Germano, in Chron.]</span>, Orla, Città Castellana,
Corneto, Sutri, Montefiascone e
Toscanella. Ma ciò che più afflisse la
corte pontificia, fu che l'ingrato popolo
di Viterbo si gettò nelle braccia di Federigo
in odio de' Romani suoi antichi
nemici. Allora fu che il pontefice, sorpreso
da sommi affanni, si sarebbe forse abbandonato,
se Dio non l'avesse provveduto
di un raro coraggio. Vedevasi già Roma
attorniata dalle forze di Federigo al di
fuori, al di dentro i nobili e il popolo niuna
<span class="pagenum" id="Page_1162">[1162]</span>
disposizione mostravano a sostener le
fatiche della guerra e della difesa, perchè
non mancava a Federigo in essa città il
suo partito, guadagnato a forza di regali,
di danaro e di promesse. Pertanto papa
Gregorio, rivolte tutte le sue speranze a
Dio, prese lo spediente d'intimare una
general precessione, in cui portò le sacre
teste de' santi apostoli Pietro e Paolo,
e predicò la crociata contra di Federigo
imperadore nemico della Chiesa. Tal
compunzione mosse questo pio spettacolo
nel popolo romano, che la maggior parte
non solo de' laici, ma anche degli ecclesiastici
prese la croce e l'armi in difesa
del papa e di Roma. Ma guai a que' crocesignati
tali che capitarono poi nelle
mani di Federigo. Niun d'essi andò
esente, dopo varii tormenti, dalla morte.
Perduta la speranza di ottenere l'intento
suo sotto Roma, Federigo nel mese di
marzo passò in Puglia, ed attese a far
gente e a smugnere le borse de' suoi
sudditi, ma principalmente quelle degli
ecclesiastici. Non mancava intanto il papa
di muover anche egli e cielo e terra
contra di lui: tanto erano esacerbati gli
animi dall'una e dall'altre parte. Trattò
in Germania, si maneggiò in Francia e
in Ispagna, per far eleggere un nuovo
imperadore; ma n'ebbe delle risposte di
poco suo gusto. Fece raccogliere da' suoi
legati in Francia ed Inghilterra grossissime
somme di danaro dalle chiese, e in
altre guise, che gli servirono non poco
in questi bisogni, e sollecitò quanti popoli
e principi potè per istaccarli dal
partito di Federigo, ed attaccarli al suo.
Fra gli altri mosse per mezzo, di Gregorio
da Montelungo suo legato i Lombardi, i
Bolognesi, i Veneziani e il marchese di
Este a formar l'assedio di Ferrara. Vi
intervenne in persona <i>Jacopo Tiepolo</i>
doge di Venezia e il suddetto marchese,
a cui piucchè agli altri premeva tal conquista <span class="fnote">[Roland., lib. 5. cap. 1. Monachus Palavinus,
in Chron., tom. 8 Rer. Ital. Annal. Veronens.
et alii.]</span>.
Inoltre i Mantovani, che si
<span class="pagenum" id="Page_1163">[1163]</span>
erano già sottratti all'ubbidienza di Federigo,
col conte Ricciardo da San Bonifazio
vi concorsero, e vennevi anche Alberico
da Romano coi signori di Camino.
Durò l'assedio dal principio di febbraio
sino al fine di maggio, oppur sino al dì 3
di giugno. Nè apparenza v'era di forzar
quella città alla resa. Si ricorse al ripiego
di guadagnar con danari Ugo de' Ramberti
ed altri potenti di Ferrara, che dissero
di voler pace. Si fecero di bei patti,
e Salinguerra venne al campo de' collegati
per confermarli; nientedimeno, secondo
che narra Ricobaldo <span class="fnote">[Richobald., in Pomar., tom. 9 Rer. Ital.]</span>, egli fu
attrappolato dal legato pontificio, che era
solamente notaio, uomo di grande attività,
ma di larga coscienza. Detestò, per
attestato d'esso Ricobaldo, questa frode
il marchese d'Este, allegando l'onore e
il giuramento, <i>cui legatus persuasit, ut
calcato honesto et juramento, amplecteretur,
quod utile sibi foret, ut scilicet urbe
potiretur, illo escluso</i>. Così Salinguerra,
già ottuagenario, fu condotto prigione a
Venezia, dove civilmente trattato finì i
suoi giorni in santa pace; e la casa d'Este
dopo tanti anni rientrò in Ferrara, e maggiormente
vi si stabilì andando innanzi.
Per ordine del papa, ad esso marchese
Azzo fu in questo medesimo anno consegnata
Argenta, terra che gareggiava
colle città.
</p>

<p>
Fece l'imperador Federigo nel mese
di maggio dare da' suoi un terribil guasto
al territorio pontificio di Benevento <span class="fnote">[Richardus de S. German., in Chron.]</span>.
Poscia nel seguente agosto ne ordinò
anche l'assedio; ma quel popolo con
vigorosa resistenza gli fece conoscere
l'illibata sua fedeltà verso la Chiesa romana.
Mossesi poi nell'agosto suddetto
con poderosa armata Federigo da Capoa,
e il suo disegno era d'entrare nella
Campania romana; ma, o sia che vi
trovasse più opposizione di quel che credeva,
oppure che fosse consigliato a ripigliar
piuttosto de' paesi che si potessero
pretendere spettanti all'imperio:
<span class="pagenum" id="Page_1164">[1164]</span>
certo è che sen venne a Ravenna <span class="fnote">[Rubeus, Hist. Raven., lib. 6. Paris de Cereta,
Annal. Veron. Richardus de S. Germano.]</span>,
dove essendo mancato di vita Paolo da
Traversara capo de' Guelfi, facile riuscì
a lui dopo un breve assedio di rimetterla
nel dì 22 d'agosto sotto la sua ubbidienza.
Di là passò all'assedio di Faenza,
città che vigorosamente si tenne per alquanti
mesi. Inviarono i Veneziani nei
settembre di quest'anno uno stuolo di
galee in Puglia, che diede il guasto a
Termoli, al Vasto e ad altre terre di
quelle spiagge, con riportarne un ricco
bottino. E nel novembre, per ordine di
Federigo, furono scacciati dai regno tutti
i frati predicatori e minori, a riserva di
due nativi del paese per ciascun convento.
Il podestà imperiale di Padova <span class="fnote">[Annales Veronens., tom. 8 Rerum. Ital.
Roland., lib. 5, cap. 3.]</span>
ebbe in quest'anno battaglia con Azzo VII
marchese d'Este presso il Ponte Rosso,
e riuscì vantaggiosa per lui, con aver
fatti prigioni molti soldati d'esso marchese,
fra' quali alcuni nobili. Per lo
contrario, nel dì 16 di maggio il podestà
di Verona con tutta la cavalleria e fanteria
di quella città andò verso la Badia,
terra del suddetto marchese Azzo, con
intenzione di dar soccorso al castello di
Gaibo assediato da esso marchese. Ma
vergognosamente presero dipoi essi Veronesi
la fuga, e quivi lasciarono tutte le
lor barche e carra. Vennero allora alle
mani del marchese le castella di Gaibo
e della Fratta che per ordine suo furono
distrutte. Anche i Mantovani fecero oste
contra de' Veronesi, e, giunti a Trevenzolo,
s'azzuffarono con essi, ma con riportarne
la peggio. Vi restò morto fra
gli altri il loro podestà, che era Gherardo
Rangone da Modena, e il lor capitano
Bocca d'asino con assaissimi altri Mantovani
fu condotto ne' ceppi a Verona.
Gli Alessandrini, stati fin qui uniti colla
lega lombarda, si diedero nell'anno presente
all'imperadore, con ricevere per
loro governatore il marchese Manfredi
<span class="pagenum" id="Page_1165">[1165]</span>
Lancia <span class="fnote">[Caffari, Annal. Genuens., lib. 6, tom. 6 Rer.
Italic.]</span>. Questi poi da un lato e il
marchese <i>Oberto Pelavicino</i>, vicario dell'imperadore
in Lunigiana, da un altro
ostilmente entrarono nel Genovesato.
Inviarono i Milanesi e i Piacentini dei
soccorsi a Genova, il cui popolo virilmente
accorse ai bisogni, e fece retrocedere
i nemici. Savona ed Albenga persistendo
nella ribellione, ebbero un gran
gran guasto da essi Genovesi.
</p>

<hr />
</div>

<div class="chapter">
<h2 class="hidden" id="MCCXLI">MCCXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="smcap lowercase">MCCXLI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Gregorio</span> IX papa 15.</td>
  </tr>
  <tr>
    <td><span class="smcap">Celestino</span> IV papa 1.</td>
  </tr>
  <tr>
    <td><span class="smcap">Federigo</span> II imperadore 22.</td>
  </tr>
</table>

<p>
Ostinatamente continuò l'imperador
<i>Federigo</i> per tutto il verno l'assedio di
Faenza <span class="fnote">[Ricordano Malaspina, cap. 130.]</span>; e perciocchè gli era mancato
il danaro da pagar le truppe, impegnò le
sue gioie e vasellamenti d'oro e d'argento.
Nè ciò bastando, ricorse al ripiego
di far battere moneta di cuoio, facendola
prendere come moneta buona, con
promessa di pagarne il valore a chi la
riportasse al suo tesoriere: siccome poi
fece, con cambiarla in agostari d'oro,
moneta da lui battuta, cadaun de' quali
valeva un fiorino d'oro e un quarto.
Finalmente nel dì 14, oppure nel dì 15
d'aprile dell'anno presente, per maneggio
di Rinieri conte di Cunio, quella città
capitolò la resa, salve le persone e robe.
Tenuto fu gran cosa che questo inesorabile
imperadore dopo tanta resistenza
perdonasse a que' cittadini. Anche Cesena
piegò il capo ai voleri d'esso Augusto <span class="fnote">[Chron. Caesen., tom. 14 Rer. Ital. Matth.
Paris, Hist. Angl.]</span>;
e quel popolo gli consegnò il castello
nuovo della città, ch'egli fece diroccar
tutto, per farvi una fortezza di pianta
secondo il gusto suo. Nello stesso mese
d'aprile <span class="fnote">[Richardus de S. Germano, in Chron.]</span> dopo avere la città di Benevento,
città pontificia, anch'essa sofferto
un lungo assedio, fu infine forzata a rendersi
<span class="pagenum" id="Page_1166">[1166]</span>
all'armi d'esso imperadore. Ne
fece egli spianare da' fondamenti le mura,
abbassar le torri, e spogliò di tutte le
lor armi que' cittadini: colpo che sommamente
afflisse la corte romana. Nè di
minor molestia fu l'essersi nel gennaio
di quest'anno il cardinal <i>Giovanni dalla
Colonna</i>, per differenze insorte fra il
papa e lui, gittato nel partito dell'imperadore,
con aver poscia afforzata in Roma
una sua fortezza appellata l'Agosta
ossia Lagosta, e fuori di Roma alquante
sue castella contra del pontefice. Ma soprattutto
trafisse l'animo dello stesso
papa e della corte sua, un'altra disavventura
che fece grande strepito per la
cristianità. Avea papa Gregorio mandate
nel precedente anno le lettere circolari
coll'intimazione di un concilio generale,
da farsi nel presente anno in Roma <span class="fnote">[Raynaldus, Annal. Eccles. Caffari, Annal.
Genuens., lib. 6. Richardus de S. Germano, in
Chron. Matth. Paris, Hist. Angl.]</span>.
Di questo concilio era in gran pena Federigo
II, ben prevedendo che in esso
verrebbe confermate contra di lui la
sentenza della scomunica, ed anche della
deposizione. Però entrato in pensiero di
impedirlo, quanti prelati di Italia incamminati
a Roma capitarono nelle sue mani,
tutti li fece fermare, e colla prigionia
e in altre maniere li maltrattò. Una gran
frotta di vescovi ed abbati franzesi s'era
già messa in viaggio per passare in Italia
insieme con <i>Jacopo cardinale</i> vescovo di
Palestrina, e <i>Ottone cardinale</i> di San
Niccolò in Carcere. Pel trasporto loro
con grosso nolo fu preparata in Genova
una bella flotta di galee e d'altri legni
sottili. Molti de' prelati franzesi venuti
fino a Nizza, colla scusa che non bastasse
al bisogno e alla sicurezza loro l'armamento
di Genova, se ne tornarono
indietro. Gli altri più animosi arrivarono
nel mese d'aprile a Genova e, colà ancora
ne giunsero molti altri d'Italia cogli ambasciatori
di Milano, Piacenza e Brescia,
tutti per imbarcarsi. Intanto Federigo
<span class="pagenum" id="Page_1167">[1167]</span>
avea fatto allestire in Sicilia e Puglia
quante galee potè, e le inviò col re Enzo
suo figliuolo verso Pisa, per opporsi
alla venuta di questi prelati. Ordinò parimente
ai Pisani suoi aderenti di fare
ogni possibile sforzo per mare, ad oggetto
di unitamente procedere contro la
armata navale de' Genovesi. Non lasciarono
i Pisani nel mese di marzo di spedire
a Genova i loro ambasciatori, con pregar
quel comune di desistere da quella
impresa, perchè aveano comandamento
da Federigo di far loro opposizione.
Stettero saldi nel proposito loro i Genovesi,
animati dalle premurose lettere
del pontefice, che scrivea non doversi
aver paura di chi era in disgrazia di
Dio. Furono nello stesso tempo intercette
lettere di Federigo, per le quali
si scoprì che egli avea guadagnati al
suo partito varii nobili di Genova, e nominatamente
alcuni della casa Spinola e
Doria, la fazion de' quali fu chiamata da
lì innanzi de' Mascherati: perlochè il
podestà fece prendere l'armi al popolo,
e procedette contro i ribelli. Quetato il
tumulto, si mosse la flotta genovese coi
cardinali e prelati per passare alla volta
di Roma; e il temerario capitano, tuttochè
consigliato di aspettare il rinforzo
d'altre dieci galee, e di tirar verso Corsica,
per non incontrarsi co' nemici, volle
andar diritto; e infatti gl'incontrò in vicinanza
dell'isoletta della Melora. Si venne
ad un aspro combattimento; ma siccome
d'ordinario i più vincono i meno, così
restò sconfitta l'armata genovese, e di
ventisette galee sole cinque si salvarono
colla fuga. L'altre coi cardinali, portanti
dei gran tesori, e col resto de' prelati
vennero in potere della flotta cesarea e
pisana. In una sua lettera al re d'Inghilterra <span class="fnote">[Matth. Paris, Hist. Angl.]</span>
Federigo scrive, che oltre alle
ventidue galee prese, se ne affondarono
tre con circa due mila uomini, e che circa
quattro mila Genovesi restarono prigioni
coi suddetti cardinali, prelati ed ambasciatori.
<span class="pagenum" id="Page_1168">[1168]</span>
Succedette questa infelice battaglia <span class="fnote">[Richardus de S. Germano, in Chron.]</span>
nel dì 3 di maggio, festa della;
Croce. Per ordine di Federigo furono
poi condotti i cardinali e gli altri prigionieri
a Napoli, distribuiti per varie castella
di quelle contrade, e inumanamente
trattati da lui. Gran doglia che per questo
colpo ebbe la corte di Roma! Spedì
poi esso Augusto a' danni de' Genovesi
una flotta di quaranta galee. Inoltre per
terra fece assalirli dal marchese Oberto
Pelavicino, e dai Pavesi, Alessandrini,
Tortonesi, Vercellini, e da altri popoli
della Lombardia, e da' marchesi di Monferrato
e del Bosco. Ma il bellicoso popolo
di Genova mise tosto in mare una flotta
di cinquantadue tra galee e tartane, ossieno
altri legni; e per terra fece due
altri eserciti, e gloriosamente si difese
da tanti nemici.
</p>

<p>
Nel mese di giugno ito l'imperadore
a Fano, imprese l'assedio di quella città.
Trovandovi una gagliarda resistenza, dopo
aver dato il guasto al distretto passò, a
Spoleti, e se ne impadronì con facilità. E
perchè un abisso si tira dietro l'altro,
fece intanto richiedere in prestito tutti
tesori delle chiese di Puglia sì d'oro e d'argento,
come di gemme e di sacri preziosi
arredi; e convenne darglieli. Bisogna
pure ridirlo: ecco dove andavano
infine a terminare in que' miseri tempi
doni fatti dalla pietà cristiana ai sacri
templi. Gran rumore faceva intanto l'avvicinamento
all'Ungheria di un formidabile,
perchè innumerabile, esercito di Tartari
Comani, gente inumana e bestiale; e
temevasi che, ingoiato il regno ungarico,
passerebbe la tempesta nella Germania.
Aveano già devastata la Russia, la Polonia,
la Boemia. Entrarono dipoi nell'Ungheria:
vi fecero un mondo di mali. Federigo,
giacchè capitò alla sua corte, di
ritorno dalla Terra santa, <i>Riccardo</i> fratello
del re d'Inghilterra e dell'imperadrice
sua moglie, lo spedì a Roma con
plenipotenza per trattar di pace in quel
<span class="pagenum" id="Page_1169">[1169]</span>
grave bisogno della cristianità. Secondochè
abbiamo da Matteo Paris <span class="fnote">[Matth. Paris, Hist. Angl.]</span>, scrittore
che per lo più sparla di papa Gregorio,
e della venalità e rapacità de' ministri
pontificii, Riccardo trovò il papa inesorabile.
Niuna proposizion d'accordo a
lui piacque. Sempre insiste in esigere che
Federigo assolutamente si sottomettesse
all'arbitrio e volontà di lui: al che non
avendo voluto acconsentire Riccardo,
tornò al cognato Augusto senza aver
fatto nulla. Continuò dunque Federigo la
guerra <span class="fnote">[Richardus de S. Germano, in Chron.]</span>, e nel giugno s'impossessò di
Terni, ma non già di Narni, nè di Rieti,
che resisterono, e costò loro un grave
guasto. Chiamato poi verso Roma dal
cardinal Colonna ribello del papa, prese
Tivoli, Monte Albano, e varie castella
del monistero di Farfa, e si accampò a
Grottaferrata. Matteo Paris aggiugne che
egli per forza prese e smantellò un castello
che il papa avea fatto fabbricare
appresso Monforte per li suoi nipoti: il che
talmente afflisse il santo vecchio, che se
ne morì. Ma non conviene cercar altronde
le cagioni della morte di questo pontefice,
perchè, se è vero ciò che scrive lo
stesso Paris, egli era giunto coll'età fin
quasi a cento anni, e pativa di calcoli.
Diede dunque fine a' suoi giorni papa <i>Gregorio
IX</i> nel dì 21 d'agosto. Più di dieci
cardinali non si trovarono allora in Roma,
a' quali apparteneva l'elezion del successore.
Riccardo scrive che <i>de imperatoris
licentia cardinales omnes, qui extra urbem
fuerant, pro electione papae facienda ad
urbem redeunt</i>. E ch'egli vi lasciasse ancora
intervenire i due cardinali da lui
detenuti in prigione, con patto poscia di
ritornarvi (al qual fine diedero ostaggi),
non credo che s'abbia a mettere in dubbio,
dacchè lo dice espressamente Matteo
Paris, scrittore di questi tempi; e Riccardo
attesta che furono condotti a Tivoli,
non per altro, come si può giudicare,
che per quivi dar loro il giuramento del
ritorno dopo l'elezione. Entrò poi la
<span class="pagenum" id="Page_1170">[1170]</span>
discordia fra que' pochi cardinali, e durò
circa quaranta giorni <span class="fnote">[Roland., lib. 5, cap. 6. Monachus Patavinus,
in Chron., tom. 8 Rerum Ital.]</span>: ma infine nell'ottobre
essendo i voti dei più concorsi
nel cardinal <i>Giuffredo</i>, o <i>Goffredo</i>, di patria
Milanese, vescovo sabinense, egli veramente
fu papa, e prese il nome di <i>Celestino
IV</i>. Anche Federigo n'ebbe piacere.
Ma essendo egli assai vecchio ed infermiccio,
benchè nell'Ognisanti celebrasse
solenne messa nella basilica lateranense,
ed ordinasse alcuni cardinali e vescovi,
non passarono diciassette, oppur dieciotto
dì che fu chiamato da Dio a miglior
vita, lasciando più che mai desolata la
Chiesa e sconvolta l'Italia. Ch'egli non
ricevesse il pallio, nè fosse consecrato,
lo scrive Pietro da Curbio nella vita di
Innocenzo IV <span class="fnote">[Vita Innocentii IV, Part. I, tom. 3 Rer. Ital.]</span>. Secondo Matteo Paris <span class="fnote">[Matth. Paris, Histor. Angl.]</span>,
corse voce di veleno, voce che
facilmente in tempi tali era in voga, ma
che presso di noi non dee sì di leggieri
meritar credenza.
</p>

<p>
In questo mentre Matteo Ruffo ossia
Rosso, già creato senator di Roma da
papa Gregorio IX, avendo assediata Lagosta
ossia l'Augusta, fortezza del cardinal
Colonna, la costrinse alla resa. Pare
eziandio che Federigo, dacchè seppe la
morte del suddetto pontefice Gregorio,
sospendesse le offese contro gli Stati della
Chiesa romana; e si sa ch'egli se ne
tornò in Puglia, dove ai confini del regno
in faccia a Ceperano ordinò che si fabbricasse
una città nuova. Quel ch'è
strano, racconta Riccardo <span class="fnote">[Richardus de S. Germano, in Chron.]</span> che dopo
la morte di Celestino IV, prima ancora
che gli fosse data sepoltura, <i>de cardinalibus
quidam de urbe fugerunt, et contulerunt
se Anagniam</i>. C'è luogo di sospettare
che in Roma vi fossero non pochi
torbidi, nè si trovasse la libertà convenevole
per l'elezione del nuovo papa. Forse
anche temevano essi della pelle. Infatti
vacò poi per gran tempo la santa Sede.
<span class="pagenum" id="Page_1171">[1171]</span>
Nel dicembre di quest'anno l'imperadrice
<i>Isabella</i>, sorella del re d'Inghilterra, dimorando
in Foggia, morì di parto, e fu
seppellita in Andria. Federigo intanto
continuava ad aggravar di nuove imposte
e taglie i sudditi suoi. Tentò in questo
anno <i>Eccelino</i> da Romano di torre la
bella terra d'Este al <i>marchese Azzo</i> per
tradimento <span class="fnote">[Roland., lib. 5, cap. 5.]</span>. Per buona ventura s'ebbe
sentore del suo trattato, e, presi i traditori,
che dianzi pareano de' più fedeli
della casa d'Este, cessò il pericolo di
quella terra. Abbiamo dagli Annali vecchi
di Modena <span class="fnote">[Annales Veteres Mutinens., tom. 11 Rer.
Italic.]</span> che anche i Bolognesi
tramarono con alcuni prigioni modenesi
di levar proditoriamente al comune di
Modena il castello di Bazzano; e già vi
erano entrati alcuni d'essi con armi e
vettovaglia. Si scoprì la mena; presi furono
que' Bolognesi, e da' Modenesi venne
ben rinforzato quel castello. La Cronica
di Parma <span class="fnote">[Chron. Parmense, tom. 9 Rer. Ital.]</span> aggiugne che poscia in
questo medesimo anno seguì pace fra essi
Bolognesi, Modenesi e Parmigiani: nella
qual congiuntura furono rilasciati tutti i
prigioni d'amendue le parti. Il marchese
<i>Oberto Pelavicino</i> <span class="fnote">[Chron. Placent., tom. 16 Rer. Italic.]</span>, vicario dell'imperadore
in Lunigiana, distrusse la nobil terra
di Pontremoli. Si riaccese in quest'anno
la lagrimevol discordia civile tra i nobili
e popolari della città di Milano <span class="fnote">[Annal. Mediol., tom. 16 Rer. Ital. Gualvaneus
Flamma, in Manip. Flor., cap. 274.]</span>. Capo
de' primi era fra <i>Leone da Perego</i> dell'ordine
dei Minori, arcivescovo allora di
Milano; capo del popolo era Pagano dalla
Torre, la cui famiglia, che dicono fosse
padrona di Valsasina, cominciò in tali
congiunture ad acquistar gran credito in
Milano. Infestavano intanto i Pavesi il
distretto milanese. Fu proposto nel consiglio
di far oste contra di loro; ma, essendo
così mal d'accordo fra loro, non
si volle muovere il popolo. Uscirono
bensì i nobili, e nel dì 11 di maggio ad
<span class="pagenum" id="Page_1172">[1172]</span>
un luogo appellato Ginestre vennero alle
mani coi Pavesi; ma furono sconfitti
colla morte e prigionia di molti. A questa
funesta nuova Pagano dalla Torre
col popolo in armi andò ad assalire i
vittoriosi Pavesi, li respinse fino alle
porte di Pavia, e tal terrore mise in
quella città, che tosto si trattò di pace fra
i due popoli rivali. Fu questa conchiusa
colla liberazion de' prigionieri. Circa questi
tempi i Bresciani <span class="fnote">[Malvecius, Chron. Brixian., tom. 14 Rer.
Italic.]</span> presero le castella
di Gavardo, d'Iseo e di Vanzago, togliendole
ai Veronesi loro nemici. Pare che
Riccardo da San Germano parli di questo
all'anno seguente.
</p>

<hr />
</div>

<div class="chapter">
<h2 class="hidden" id="MCCXLII">MCCXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLII</span>. Indizione <span class="smcap lowercase">XV</span>.</td>
  </tr>
  <tr>
    <td>Pontificato vacante.</td>
  </tr>
  <tr>
    <td><span class="smcap">Federigo</span> II imperadore 25.</td>
  </tr>
</table>

<p>
Trovavasi desolata la Sede apostolica,
perchè priva di pontefice, e perchè
neppure fra que' pochi cardinali che vi
restavano sapeva entrar la concordia.
Erano alcuni d'essi usciti di Roma, gli
altri cozzavano l'un contra l'altro; tutto
andava a finire in lasciar vedova la
Chiesa. L'Annalista Pontificio <span class="fnote">[Raynald., Annal. Eccl.]</span> rigetta
la colpa d'ogni disordine sopra del
solo <i>Federigo</i>. Ma convien dire che la
storia di questi tempi è alterata di troppo
dalle passioni, dalle calunnie, dalle dicerie,
che non ci lasciano discernere la verità
di tutte le magagne d'allora, nè di
chi fosse il torto in varii casi di quella
maledetta discordia. Erano pubblici, erano
maiuscoli i vizii di Federigo, ed egli
capace di tutto; ma che dalla parte di
Roma sempre si camminasse diritto e
senza difetto alcuno, sempre con istrada
contraria all'iniquità di Federigo, poco
costa il dirlo. A noi mancano storici di
allora che abbiano senza parzialità ben
esaminati i principii e i progressi di queste
tragedie, per poterne ben giudicare.
<span class="pagenum" id="Page_1173">[1173]</span>
Sappiamo da Matteo Paris <span class="fnote">[Matth. Paris, Hist. Anglic.]</span> e da Alberto
Stadense <span class="fnote">[Albert. Stadens., in Chron.]</span> che gran discordia si
trovava allora fra i cardinali. Se Federigo
n'era in colpa, come può stare che
egli scrivesse lettere sì obbrobriose ai medesimi,
riferite dallo stesso Rinaldi, colle
quali fieramente gli accusa e strapazza,
appunto perchè non s'accordavano ad
eleggere un successore di Pietro, e lasciavano
in tanta confusione la Chiesa di
Dio? Ma non più. Nel mese di febbraio,
per attestato di Riccardo da San Germano <span class="fnote">[Richardus de S. Germano, in Chron.]</span>,
Federigo spedì il gran mastro dell'ordine
teutonico, eletto arcivescovo di
Bari, con un altro personaggio, <i>ad curiam
romanam pro pace</i>. Nulla se ne fece. Per
colpa di chi, nol dice la storia. Mandò
ancora a Tivoli nel mese d'aprile i due
cardinali prigioni: il che può far credere
che li lasciasse anche andare per l'elezion
del papa, siccome avea permesso
nell'anno precedente. Veggendo poi che
non era da sperar pace dalla corte di
Roma, nel maggio seguente ripigliò le
ostilità. Il duca di Spoleti per parte dell'imperadore
diede il guasto al territorio
di Narni. Altrettanto fecero i Romani a
Tivoli, posseduto allora dall'imperadore.
Dalle milizie d'esso Augusto assediata la
città d'Ascoli, nel mese di giugno cadde
sotto il di lui dominio. Nel qual mese
venuto egli nella marca d'Ancona, si
fermò all'Avenzana sino al luglio, e poscia
passò a dare il guasto ai contorni di
Roma. Nell'agosto si ridusse in Puglia.
Non istava in ozio in questi tempi <i>Eccelino</i>
da Romano, signoreggiante sotto
l'ombra dell'imperadore in Padova, Vicenza
e Verona <span class="fnote">[Roland., lib. 5, cap. 8.]</span>. Giacchè non gli era
venuto fatto di occupar colla forza la
grossa terra di Montagnana, appellata dal
Monaco Padovano <i>populosa</i> <span class="fnote">[Monach. Patavinus, in Chron., tom. 8 Rer.
Italic.]</span>, che era
del marchese d'Este, ricorse ad un altro
ripiego. Cioè spedì colà, o quivi guadagnò
<span class="pagenum" id="Page_1174">[1174]</span>
degl'incendiarii, i quali in una notte
del mese di marzo attaccarono il fuoco
in più parti a quella terra. Il marchese,
stando nella rocca d'Este, di là mirò
quest'incendio, e tosto colla sua gente
cavalcò colà per soccorrerla. Ma avvertito
che veniva, ed era vicino l'esercito
di Verona, scorgendo che altri fuochi saltavano
su per Montagnana, s'avvide del
tradimento. Perciò, fatto mettere il fuoco
nel resto, e presi seco quanti uomini e
donne e fanciulli potè di quegli abitanti,
con esso loro se ne tornò ad Este. S'impossessò
di quella terra Eccelino, e ordinò
tosto che vi si fabbricasse un castello,
o vogliam dire una fortezza. Chiamato
poscia in aiuto il conte di Gorizia,
si portò Eccelino nel seguente giugno, per
far dispetto ad Alberico suo fratello, a
dare un fierissimo guasto al territorio di
Trivigi. Lo stesso trattamento fece dipoi
a quello d'Este; e, tornato a Padova, attese
da lì innanzi a far fabbricare in
quella città un castello con orride ed infernali
prigioni, nelle quali col tempo
morì ancora quell'architetto ch'egli avea
scelto per farle ben tenebrose e scomode
a chi per sua disavventura vi capitava. E
ben poco ci voleva sotto quel tiranno a
capitarvi. Alcune altre conquiste di castella
fatte per Eccelino dalla parte di Vicenza
si leggono nella Cronica Vicentina
di Antonio Godio <span class="fnote">[Antonius Godius, in Chron., tom. 8 Rer.
Italic.]</span>, autore che eziandio
rapporta le crudeltà commesse da lui
in quella città.
</p>

<p>
Per vendicarsi i Milanesi de' Comaschi,
da' quali restarono traditi nell'ultima
venuta di Federigo sul Milanese <span class="fnote">[Annales Mediolan., tom. 16 Rer. Ital. Gualvaneus
Flamma, in Manip. Flor., cap. 276.]</span>,
fecero oste contra di loro, mettendo a
ferro e fuoco il loro distretto sino alle
porte di Como. Presero e smantellarono
le castella di Lucino e di Mendrisio. Si
impadronirono di quello di Bellinzona,
e gran danno recarono ad altri luoghi.
Per attestato di Riccardo da San Germano <span class="fnote">[Richardus de S. Germano, in Chron.]</span>,
<span class="pagenum" id="Page_1175">[1175]</span>
avea Federigo in Puglia e Sicilia
fatto un armamento di cento cinquanta
galee e venti vascelli, da spedire
contro ai Veneziani e Genovesi. Per questo
i Veneziani <span class="fnote">[Dandul., in Chron., tom. 12 Rer. Ital.]</span> uscirono in mare con
settanta galee; ma nulla ebbero da faticare,
perchè la flotta imperiale, comandata
da Ansaldo Mari Genovese, s'inviò
contra de' Genovesi: nel qual tempo anche
il marchese Oberto Pelavicino per
terra con grande sforzo nel dì 20 di giugno
venne sino a Porto Venere, ed imprese
poi l'assedio di Levanto <span class="fnote">[Caffari, Annal. Genuens., lib. 6, tom. 6 Rer.
Italic.]</span>. Aveano
gli animosi Genovesi già fatto un preparamento
di ottantatrè galee, ed altri legni
minori; e, all'avviso de' nemici, tosto imbarcati
volarono in traccia d'essi. Fu
precipitosamente levato l'assedio di Levanto;
la flotta di Federigo sfuggì sempre
ogni cimento, qua e là ritirandosi,
ma inseguita sempre da' Genovesi; e così
terminò l'anno senza vantaggio alcuno
delle parti. Ma non lieve guadagno fu per
la lega pontificia l'aver indotto nell'anno
presente a forza di danaro <i>Bonifazio</i>
<i>marchese</i> di Monferrato, <i>Manfredi</i> marchese
del Carretto, e i marchesi di Ceva,
a far pace e lega coi Genovesi, Milanesi
e Piacentini, con obbligarsi que' marchesi
nelle mani del legato apostolico di abbandonare
la parte dell'imperadore, di difendere
a tutto lor potere la santa Chiesa
romana, e di far guerra viva ai nemici di
essa e dei suddetti comuni. Secondo la
Cronica di Piacenza <span class="fnote">[Chron. Placent., tom. 16 Rer. Ital. Chron.
Bononiens., tom. 18 Rer. Ital.]</span>, il <i>re Enzo</i>, figliuolo
di Federigo, fece un'irruzione in
quest'anno nel Piacentino, assediò quivi
il castello di Roncarello, diede alle fiamme
Podenzano e molti altri luoghi di
quel distretto. Andavasi intanto sempre
più insinuando, o aumentando in Lombardia
il veleno delle fazioni guelfa e
ghibellina. La città di Parma, dianzi
<span class="pagenum" id="Page_1176">[1176]</span>
felice <span class="fnote">[Chron. Parmense, tom. 9 Rer. Ital.]</span>, cominciò nell'anno presente a
provarne i mali effetti, con essere venuta
meno la concordia fra i cittadini. Soggiacque
al medesimo pernicioso influsso
quella di Brescia <span class="fnote">[Malvecius, in Chron. Brixian., tom. 14
Rer. Ital.]</span>, dove si formò una
fazione appellata da' Malisardi, per colpa
de' quali perdè quella città molte castella
e nominatamente in quest'anno Pontevico,
che que' maligni fazionarii diedero
al comune di Cremona.
</p>

<hr />
</div>

<div class="chapter">
<h2 class="hidden" id="MCCXLIII">MCCXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Innocenzo</span> IV papa 1.</td>
  </tr>
  <tr>
    <td><span class="smcap">Federigo</span> II imperadore 24.</td>
  </tr>
</table>

<p>
Abbiamo da Matteo Paris, autore per
altro parzialissimo di <i>Federigo</i> imperadore <span class="fnote">[Mattheus Paris, Hist. Angl.]</span>,
che esso Augusto fece di gravi
istanze, premure e minaccie ai cardinali,
perchè più non differissero l'elezione di
un nuovo pontefice, perchè la lor discordia
tornava in infamia d'esso Augusto,
credendo i popoli che per suoi intrighi
durasse cotanto la sede vacante. Risposero
i cardinali che, se gli premeva tanto
la pace e il bene della Chiesa, mettesse in
libertà i cardinali e gli altri prelati che
teneva in prigione. Liberò Federigo almeno
i cardinali e i ministri pontificii,
con riportarne promessa ch'essi efficacemente
accudirebbono alla creazione d'un
novello pontefice, e alla pace fra la Chiesa
e l'imperio. Non veggendone egli poi alcun
buon effetto, montato in collera, con
poderoso esercito si portò verso Roma,
e cominciò a dare il guasto ai beni dei
cardinali e de' nobili romani. Nella qual
congiuntura i Saraceni infedeli presero
Albano, e vi commisero le maggiori enormità
del mondo, spogliando le chiese, e
riducendo tutti quegli abitanti all'ultimo
esterminio. Allora i cardinali mandarono
a pregar Federigo di desistere, promettendo
di provvedere in breve la Chiesa
di Dio d'un sacro pastore. Anche i Franzesi
<span class="pagenum" id="Page_1177">[1177]</span>
mandarono ambasciatori apposta ai
cardinali con forti istanze per la creazion
d'un sommo pontefice. Tutto ciò da
Matteo Paris, il cui racconto non oserei
io sostenere per veridico a puntino. Riccardo
da San Germano <span class="fnote">[Richardus de S. Germano, in Chron.]</span>, savio scrittore,
la cui Cronica è da dolersi che finisca
nel presente anno, altro non dice, se
non che nel mese di maggio Federigo cavalcò
ai danni de' Romani; e che poscia,
alle preghiere de' cardinali, si ritirò dai
contorni di Roma; ed aver egli nello
stesso mese rimesso in libertà il cardinale
vescovo di Palestrina, il quale andò ad
unirsi cogli altri cardinali in Anagni. È
considerabile che essi cardinali non in
Roma, ma in Anagni, si raunarono per
far l'elezione del papa: segno che in
Roma non doveano godere la libertà necessaria.
E certo l'imperadore non disturbò
punto la lor unione in Anagni.
Ora finalmente <span class="fnote">[Raynaldus, in Annal. Eccl.]</span> nel dì 24 di giugno,
festa di san Giovanni Batista, oppure nel
dì 26, come ha il Continuatore di Caffaro <span class="fnote">[Caffari, Annal. Genuens., lib. 6, tom. 6 Rer.
Italic.]</span>
con altri, concorsero i loro voti
nella persona di <i>Sinibaldo cardinale</i> di
San Lorenzo in Lucina, di nazion Genovese,
della nobil famiglia de' conti di Lavagna,
ossia de' Fieschi, il quale assunse
il nome d'<i>Innocenzo IV</i>. Scrivono <span class="fnote">[Ricordano Malaspina, cap. 132. Gualvaneus
Flamma, in Manip. Flor.]</span> che
si fece dai baroni della corte dell'imperadore
gran festa per tal elezione, sapendo
che fra il loro signore e il nuovo eletto
passava molta amicizia; ma che Federigo
se ne rattristò, con dire ch'egli avea
perduto un amico cardinale, ed acquistato
un papa nemico. Narra Matteo Paris <span class="fnote">[Matth. Paris, Hist. Angl.]</span>
che esso imperadore mise delle
guardie per terra e per mare, acciocchè
non passassero nel regno le lettere colla
nuova dell'esaltazione d'Innocenzo. Più
fede è dovuta a Riccardo da San Germano
Italiano, da cui sappiamo, che stando
<span class="pagenum" id="Page_1178">[1178]</span>
Federigo in Melfi, all'avviso del creato
pontefice <span class="fnote">[Richardus de S. Germano, in Chron.]</span>, <i>ubique per regnum laudes
jussit Domino decantari</i>, cioè dappertutto
ne fece cantare il <i>Te Deum</i>. Inoltre non
tardò molto a spedire ad Anagni al papa
l'arcivescovo di Palermo, Pietro dalle Vigne
e mastro Taddeo da Sessa a congratularsi,
e a trattare <i>pro bono pacis. A quo
benigne satis recepti sunt, et benignum ad
principem retulerunt responsum</i>. La lettera
da lui scritta si legge negli Annali Ecclesiastici,
e in essa nulla si parla dell'arcivescovo
di Palermo. E da un'altra del
papa si scorge che questi ambasciatori
non furono già ammessi all'udienza del
pontefice: del che fece dipoi querela esso
Federigo. Nel mese d'agosto segretamente
spedito un buon corpo di Romani
a Viterbo, quella città ritornò all'ubbidienza
del romano pontefice. Entro vi
era la guarnigione imperiale sotto il comando
del conte Simone di Chieti, il quale
con tutti i suoi fu assediato nella fortezza.
Benchè il papa avesse ricuperata una
città che era sua, pure se l'ebbe a male
Federigo, stante l'essere stata fatta cotal
novità mentre durava la tregua e si trattava
di pace. Il perchè, raunato un copioso
esercito, nel mese di settembre
personalmente si portò sotto Viterbo, e
vi mise l'assedio, sforzandosi colle minaccie
e colle macchine militari di vincere
la costanza dei difensori. Chiaritosi che
nulla v'era da sperare, e tanto più perchè
gli furono bruciate le macchine, si
contentò di riaver libero il conte Simone
co' suoi, e ritirossi in Toscana a Grosseto.
Matteo Paris scrive che il conte Simone
colla sua brigata fu condotto prigione
a Roma. Più è da credere in ciò a
Riccardo da San Germano, che a lui. Sul
fine d'ottobre papa Innocenzo da Anagni
si trasferì a Roma, ricevuto con distinti
onori dal senato e popolo romano. Era
capitato alla corte dell'imperadore <i>Raimondo
conte</i> di Tolosa. S'interpose anche
egli per rimettere la buona armonia;
e a questo fine andò a Roma nel mese di
<span class="pagenum" id="Page_1179">[1179]</span>
ottobre a trovare il papa, <i>tractans inter
ipsum et imperatorem bonum pacis</i>: colle
quali parole Riccardo da San Germano
termina la Cronica sua.
</p>

<p>
Che il novello pontefice onoratamente
desiderasse la concordia e la pace, si
raccoglie dalla spedizione da lui fatta a
Federigo (anche prima ch'egli inviasse
a Roma i suoi ambasciatori, se è vero
ciò che narra Pietro da Curbio <span class="fnote">[Petrus de Curbio, in Vita Innocentii IV,
P. I, tom. 3 Rer. Italic.]</span>) di
tre nunzii apostolici, cioè di <i>Pietro</i> da
<i>Collemezzo</i> arcivescovo di Roano, di <i>Guglielmo</i>
già vescovo di Modena, celebre
per le sue missioni in Livonia e in altri
settentrionali paesi, e dell'abbate di San
Facondo, spedito in Italia da <i>Ferdinando
re</i> di Castiglia per lavorare all'unione
della Chiesa e dell'imperio: i quai tre
suggetti furono nell'anno appresso promossi
al cardinalato da papa Innocenzo.
Pietro da Curbio stranamente cambia i
nomi di questi nunzii. Conteneva l'istruzione
loro data, che il pontefice sospirava
la pace; che Federigo rimettesse in
libertà il restante de' prelati e laici fatti
prigioni nelle galee; che pensasse alla
maniera di soddisfare intorno ai punti
per li quali era stato scomunicato; che
anche la Chiesa, se mai qualche ingiuria
avesse a lui fatta, era pronta a ripararla,
esibendosi di rimettere l'esame di tutto
in principi secolari ed ecclesiastici; e
finalmente che voleva inclusi nella pace
tutti gli aderenti alla Chiesa romana. Ciò
che precisamente rispondesse Federigo,
non è ben chiaro; se non che da una
lettera del papa apparisce ch'egli mise
in campo varie querele e doglianze contra
del papa, le quali si leggono negli
Annali Ecclesiastici, e a tutte saviamente
rispose papa Innocenzo. In somma andarono
in fascio tutte le speranze della
pace, e si tornò a fare preparamenti di
guerra. Di grandi vessazioni ebbe in
Roma il pontefice Innocenzo dai mercatanti
romani, che aveano prestate al defunto
papa Gregorio IX sessanta mila
<span class="pagenum" id="Page_1180">[1180]</span>
marche d'argento, e voleano essere soddisfatti.
Continuava intanto la guerra
nella marca di Trivigi, ossia di Verona <span class="fnote">[Paris de Cereta, Chron. Veron., tom. 8
Rer. Ital.]</span>.
Ricciardo conte di San Bonifazio
coi Mantovani conquistò Gazo, Villapitta
e San Michele, castella de' Veronesi. Ma
<i>Eccelino</i> co' Padovani, Vicentini e Veronesi
venne all'assedio del castello di San
Bonifazio, spettante ad esso conte <span class="fnote">[Roland., lib. 5, cap. 11.]</span>. Vi
era dentro il di lui figliuolo Leonisio fanciullo,
nipote dello stesso Eccelino. S'interposero
persone religiose ed amici comuni
per l'accordo, e fu conchiuso di
rilasciar quel castello ad Eccelino, e che
Leonisio con tutti i suoi se ne uscisse libero:
il che fu eseguito. Fece Eccelino di
molte carezze e regali al giovinetto, che era
suo nipote, e lasciollo ire con sicurezza
dove gli piacque. Sotto mendicati pretesti
in quest'anno esso Eccelino nel dì 4 di
giugno nella pubblica piazza di Padova fece
decapitare Bonifazio conte di Panego,
nobile veronese di gran riguardo: il che
fu di gran dolore e terrore al popolo
padovano, persuaso che il tiranno avesse
levato di vita un innocente. Parimente
in Verona per ordine suo <span class="fnote">[Monach. Patavinus, in Chron.]</span> furono atterrate
le case e torri di varii nobili, che
egli chiamava traditori; ed alcuni ne fece
anche morir ne' tormenti, prendendo con
ciò maggior baldanza contra de' nobili e
plebei. Perchè i Bolognesi non osservarono
i patti giurati nel precedente anno
col non rilasciare i prigioni di Parma <span class="fnote">[Chron. Parmense, tom. 9 Rer. Ital.]</span>,
anche i Parmigiani ritennero i prigioni
bolognesi, e li serrarono in uno steccato
di legno fatto presso le mura della città,
con farli stare a cielo sereno. Entrò in
quest'anno ostilmente nel territorio di
Milano <span class="fnote">[Chron. Placentin., tom. 16 Rer. Ital. Annales
Mediol., tom. 16 Rer. Ital. Gualvaneus Flamma,
in Manip. Flor.]</span> <i>Arrigo</i>, ossia <i>Enzo re</i> di Sardegna,
figliuolo naturale di Federigo imperadore,
per impedire che il comune di
<span class="pagenum" id="Page_1181">[1181]</span>
Milano non fabbricasse la Motta di Marignano,
che era un'alzata di terra fatta
a mano per fabbricarvi sopra un castello.
Accampossi in Sairano. Allora con tutte
le forze loro vennero i Milanesi, e il costrinsero
a ritirarsi con poco gusto e
molta vergogna. In lor soccorso avea
spedito il popolo di Piacenza secento
cavalieri, che stettero a Lodi vecchio.
Per questa ragione Enzo coi Pavesi, passato
il Po sopra un ponte fabbricato ad
Arena, calò addosso al Piacentino, e vi
bruciò molti luoghi. Fiera carestia afflisse
in quest'anno la Lombardia, di
modo che i poveri si ridussero a mangiar
erbe. Innocenzo IV circa questi tempi
concedette a Piacenza il privilegio dello
Studio generale. Crebbe ancora in questo
anno il partito della Chiesa, perchè la
città di Vercelli <span class="fnote">[Caffari, Annal. Genuens., tom. 6 Rer. Ital.]</span> per maneggio di <i>Bonifazio
marchese</i> di Monferrato, staccatasi
da Federigo, entrò nella lega di Lombardia.
L'esempio suo servì ad indurre
il comune di Novara a fare altrettanto.
Con grosso esercito andarono intanto i
Genovesi a mettere l'assedio alla tuttavia
ribelle città di Savona, e cominciarono
a tormentarla coi mangani e trabucchi.
Si raccomandarono con calde lettere i
Savonesi al re Enzo, e spedirono anche
all'imperador Federigo, che si trovava
allora nelle parti di Pisa, implorando
soccorso. Mise Enzo insieme un'armata
di Pavesi, Alessandrini, Tortonesi ed
altri popoli, e marciò fino alla città di
Acqui; ma inteso che i Genovesi non
solamente non moveano piede, ma ogni
dì più rinforzavano il loro esercito, non
passò oltre, e licenziò l'armamento,
contuttochè avesse ordine da Federigo di
fare ogni sforzo per soccorrere Savona.
Anche i Pisani, ad istanza d'esso imperadore,
uscirono in mare con ottanta
galee, vantandosi voler fare di molte prodezze.
A questo avviso i Genovesi, lasciato
l'assedio di Savona, se ne tornarono
alla lor città, per quivi preparare un
potente stuolo di galee da opporre agli
<span class="pagenum" id="Page_1182">[1182]</span>
sforzi nemici. Fecero i Pisani bella mostra
da lungi delle lor forze; ma, al primo
comparir della flotta genovese, voltarono
le prore, contenti d'aver salvata
Savona.
</p>

<hr />
</div>

<div class="chapter">
<h2 class="hidden" id="MCCXLIV">MCCXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLIV</span>. Indizione <span class="smcap lowercase">II</span>.</td>
  </tr>
  <tr>
    <td><span class="smcap">Innocenzo</span> IV papa 2.</td>
  </tr>
  <tr>
    <td><span class="smcap">Federigo</span> II imperadore 25.</td>
  </tr>
</table>

<p>
Ah maladetta discordia! Che fiere
calamità soffrisse in questi tempi la cristianità
per quella che bolliva tra l'imperadore
e la Chiesa, non si può abbastanza
dire. Orrendi e indicibili furono i danni
recati dai Tartari Comani alla Polonia,
Stiria, Ungheria, ed altre provincie cristiane,
senza che niun potesse mettere
freno all'empito e alla barbarie di quegl'infedeli.
Gravissimi altri malanni patì
la cristianità d'Oriente, perchè le fu di
nuovo tolta la santa città di Gerusalemme
con istrage d'infiniti cristiani. La
città d'Accon, ossa d'Acri, che dianzi
s'era ribellata all'imperador <i>Federigo</i>,
cominciò a provar le scorrerie de' Maomettani
fino alle sue porte. L'imperio
de' Latini in Costantinopoli era già
ridotto al verde; e in Lombardia s'andava
dilatando l'eresia de' Paterini, e
crescevano le guerre con tutti i lor funesti
effetti. Per sostenere intanto i suoi
impegni, il papa, con ispedir collettori,
voleva danari, e non pochi, da tutte le
chiese della cristianità, e bisognava darne.
Più spietatamente <i>Federigo</i> anch'egli
scannava i suoi popoli, e massimamente
gli ecclesiastici, con imposte e gravezze
continue. Perciò una gran mormorazione
dappertutto fra i cristiani s'udiva, specialmente
contra d'esso <i>Federigo</i>, il quale,
invece d'impiegar le sue forze (al che
era tenuto) contra de' nemici del nome
cristiano, le rivolgeva contro la Chiesa
sua madre. E qui la gente s'empieva la
bocca de' suoi perversi costumi <span class="fnote">[Matth. Paris, Hist. Angl.]</span>: che
egli non ascoltava mai messa (eppure
uno de' suoi delitti fu l'aver forzato dopo
<span class="pagenum" id="Page_1183">[1183]</span>
la scomunica i preti a dirla in sua presenza);
che non avea venerazione alcuna
per le persone ecclesiastiche; parlava
poco sanamente della religion cristiana;
teneva per sue concubine donne saracene,
con altri reati, i quali, se non tutti,
per la maggior parte almeno erano fondati
sul vero. All'incontro Federigo rigettava
la colpa del non potere accudire
ai bisogni della cristianità sulla corte di
Roma, che gli facea quanta guerra potea,
e tuttodì andava sottraendo all'ubbidienza
di lui le città d'Italia, ansiosa
solamente della di lei rovina; nè poter
egli accorrere altrove colle armi, da che
per la sua andata in Oriente poco era
mancato che il papa non gli avesse occupati
i suoi Stati d'Italia. Pare nulladimeno
che in quest'anno venisse un
buon raggio di saviezza a calmare il di
lui turbolento animo. Mentr'egli era ad
Acquapendente <span class="fnote">[Petrus de Curbio, Vita Innocent. IV, cap. 9.]</span>, gli spedì papa <i>Innocenzo
IV Ottone cardinale</i> vescovo di
Porto, suo amico, per indurlo alla pace.
Gliel aveva anche inviato l'anno innanzi,
allorchè egli facea l'assedio di Viterbo.
Federigo, mostrando pur voglia d'accordo,
inviò anche egli a Roma il conte di
Tolosa, Pietro dalle Vigne e Taddeo da
Sessa con plenipotenza per lo sospirato
da tutti aggiustamento colla Chiesa. Matteo
Paris <span class="fnote">[Matth. Paris, Hist. Angl.]</span> rapporta l'intero atto di
tutto quello ch'egli accordava sì per la
soddisfazion della Chiesa, come pel perdono
e per le sicurezze da darsi a tutte
le città aderenti al papa, e per la restituzion
degli Stati della Chiesa. Si metteva
già per fatta la pace; perchè nel giovedì
santo nella piazza del Laterano i suoi
ambasciatori giurarono alla presenza del
papa, de' cardinali, di <i>Baldovino imperador</i>
di Costantinopoli venuto a Roma, e
di tutto il senato e popolo romano, i
capitoli del suddetto accordo. Ma che?
Partiti gli ambasciatori, insorse subito un
puntiglio. Voleva il papa ch'egli restituisse
<span class="pagenum" id="Page_1184">[1184]</span>
tosto le città della Chiesa, e desse
la libertà ai prigioni: il che fatto, riceverebbe
l'assoluzion dalla scomunica. Pretendeva
all'incontro Federigo II che
dovesse precedere l'assoluzione; nè
volendo Roma accordar questo punto,
ecco lo spirito della superbia invadere
di nuovo il cuor di Federigo, e farlo
receder dal già conchiuso accordo. Studiossi
egli di guadagnar sotto mano il
pontefice con ricercare una di lui nipote
per moglie del <i>re Corrado</i> suo figlio <span class="fnote">[Vita Innocentii IV, cap. 11 P. I, tom. 3 Rer. Italic.]</span>;
ma Innocenzo, che preferiva al suo proprio
onore e vantaggio quel della Chiesa,
mostrò di non disprezzare l'offerta, ma
si tenne forte in sostenere gli interessi
del pontificato, e in guardarsi dagl'impegni
e dalle insidie di un imperadore,
di cui la sperienza troppo avea mostrato
quanto poco si dovea fidare.
</p>

<p>
Essendo ridotto a sì scarso numero
il collegio de' cardinali, papa Innocenzo
ne creò dodici nel sabbato fra l'ottava
della Pentecoste. Poscia nel dì 7 di giugno,
uscito di Roma, andò a Cività Castellana,
e di là a Sutri. Non si vedeva egli
sicuro nè in Roma nè fuor di Roma,
perchè la maggior parte delle città della
Chiesa erano occupate da Federigo, ed
avea che fare con un nemico, le cui arti
e il cui cattivo umore davano da sospettare
o temere a tutti. Conosceva inoltre
che senza essere in paese di libertà, non
si potrebbe mai domare l'alterigia di
Federigo. Per questo spedì segretamente
a Genova <span class="fnote">[Caffari, Annal. Genuens., lib. 6, tom. 6 Rer. Ital.]</span> un frate minore ad Obizzo
del Fiesco suo fratello, e a Filippo Visdomino
da Piacenza podestà di quella città,
rappresentando loro i pericoli ne' quali
si trovava, e pregandoli di venire a prenderlo
con una squadra di galee. Ne armarono
tosto i Genovesi ventidue, oltre
ad altri legni, e sopra d'esse imbarcatosi
lo stesso podestà Alberto, Jacopo ed
Ugo nipoti del medesimo papa, nel dì 27
<span class="pagenum" id="Page_1185">[1185]</span>
di giugno arrivò a Cività Vecchia. Fattolo
tosto sapere al pontefice, egli nella
notte seguente con pochi familiari, consapevoli
della sua intenzione, salito a cavallo,
per disastrose strade e per boschi
si condusse sano e salvo a Cività Vecchia
nel dì seguente; e poscia nella festa
de' santi Pietro e Paolo entrato in nave
col solo <i>cardinal Guglielmo</i> suo nipote,
ed altri pochi di sua famiglia, fece sciogliere
le vele al vento, e nel dì 7 di luglio
felicemente pervenne a Genova, dove con
incredibil festa e magnificenza d'apparato
fu accolto da' suoi nazionali. Gli
altri cardinali, a riserva di quattro, il
seguitarono per terra, e andarono ad
aspettarlo a Susa. Udita questa inaspettata
partenza del papa, Federigo, che soggiornava
allora in Pisa, rimase estatico;
e scorgendo bene dove andava a parare
la determinazion del pontefice, allora fu
che spedì di nuovo il conte di Tolosa con
lettere, nelle quali si maravigliava forte
della risoluzione da lui presa, con esibirsi
nondimeno prontissimo a far quanto
egli voleva. Il conte, andato a Savona,
di là significò il tutto a papa Innocenzo;
ma senza frutto, perchè il pontefice, tante
volte deluso dalle promesse e parole di
Federigo, volle continuar il suo viaggio
alla volta di Lione, dove avea già determinato
di fermarsi. Infermatosi il pontefice
in Genova, appena alquanto si
riebbe, che neppure giudicandosi sicuro
nella patria, dove stavano i Mascherati
fazionari dell'imperadore, fattosi portare
in letto, passò a Varragine <span class="fnote">[Petrus de Curbio, Vita Innocent. IV, cap. 15,
P. I, tom. 3 Rerum Ital.]</span>, ed indi a
Stella, dove <i>Manfredi marchese</i> del Carretto
l'accolse con una copiosa mano
d'armati per maggior sua sicurezza, perchè
non mancavano insidie e nemici in
quelle parti. Cadde quivi di nuovo malato,
e si dubitò di sua vita; migliorato e
scortato dal marchese di Monferrato,
arrivò ad Asti nel dì 6 di novembre, e
vi trovò le porte chiuse, perchè quel
<span class="pagenum" id="Page_1186">[1186]</span>
popolo teneva per l'imperadore; ma non
passò molto che vennero a dimandargli
perdono di quest'ingiuria. Giunto nel dì
12 del suddetto mese a Susa, ebbe la
consolazione di trovar otto cardinali,
che quivi l'aspettavano; e con essi non
senza gravi incomodi valicate l'Alpi,
felicemente nel dì 2 di dicembre giunse
a Lione, ricevuto onorevolmente da quel
popolo. In essa città piantò la sua corte,
alla quale cominciò a concorrere una
infinità di gente da tutte le parti. Pieno
intanto di rabbia Federigo fece chiudere
i passi, affinchè non passassero uomini e
danari dall'Italia in Francia: il che servì
a maggiormente screditarlo, qual manifesto
persecutor della Chiesa. Scrive Matteo
Paris <span class="fnote">[Matth. Paris, Hist. Angl.]</span> una particolarità, della cui
verità si può forte dubitare. Cioè che per
li maneggi del papa, de' Milanesi, e d'altri
Italiani e Tedeschi, fu proposto in
Germania d'eleggere in re il langravio
di Turingia. Penetratasi questa mena da
Federigo, occultamente si trasferì egli in
Germania, ed abboccatosi con esso langravio,
e regalatolo ben bene, il fece tutto
suo, e poi segretamente se ne ritornò
in Italia. Lo creda chi vuole. Di ciò riparleremo
anche nell'anno seguente.
Certo bensì è che si staccarono in questo
anno da esso Federigo le città d'Asti
e di Alessandria, ed altri luoghi, con aderire
alla lega di Lombardia, tutta impegnata
a favorire il papa. Nel passaggio
ancora che fece papa Innocenzo per gli
Stati di <i>Amedeo conte</i> di Savoia, tirò nel
suo partito quel principe, con dargli in
moglie una sua nipote, e concedergli in
dote le castella di Rivoli e di Vigliana
colla valle di Susa, che erano del vescovato
di Torino, e dichiararlo suo vicario
sopra tutta la Lombardia. Così scrive
l'autore anonimo degli Annali Milanesi <span class="fnote">[Annales Mediol., tom. 16 Rer. Ital.]</span>,
con cui va concorde Galvano
Fiamma <span class="fnote">[Gualvaneus Flamma, in Manipul. Flor.,
cap. 278.]</span>. Tutto ciò nondimeno merita
<span class="pagenum" id="Page_1187">[1187]</span>
esame, dacchè il Guichenon <span class="fnote">[Guichenon, Histoire de la Mais. de Savoye,
tom. 1.]</span> non riconosce
che questo principe prendesse in
moglie alcuna nipote del papa. Forse gli
fu solamente promessa, ed altro non ne
seguì dipoi: oppure si parla di Tommaso
conte di Savoia, che poi nel 1251 sposò
veramente una nipote d'esso papa. Intanto
noi sappiamo di certo che papa Innocenzo
passò molto tranquillamente nell'anno
presente per la Moriena, e per
altri paesi del conte di Savoia: il che ci
porge sufficiente indizio dell'esser egli
entrato nel partito del papa. Ciò non
conobbe il Guichenon, il quale, appoggiandosi
in gran copia di racconti a degli
storici moderni, non può sovente appagar
in tutto l'animo dei lettori desiderosi
di più sodi fondamenti. Riuscì in questo
anno a Riccardo conte di San Bonifazio,
ad <i>Azzo VII</i> marchese d'Este, ed al popolo
di Mantova <span class="fnote">[Roland., lib. 5, cap. 12. Paris de Cereta,
Annal. Veron., tom. 8 Rer. Ital.]</span>, dopo lungo assedio,
di prendere e dirupare il castello d'Ostiglia,
che era de' Veronesi, castello riguardevole,
perchè munito di belle e forti
mura, di alte torri e grandi fosse, e
difeso da un lato dal Po. Fece varii tentativi
Eccelino da Romano per disturbar
quell'assedio, o per soccorrere quella
terra; ma non potè impedirne la perdita
e rovina.
</p>

<hr />
</div>

<div class="chapter">
<h2 class="hidden" id="MCCXLV">MCCXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLV</span>. Indizione <span class="smcap lowercase">III</span>.</td>
  </tr>
  <tr>
    <td><span class="smcap">Innocenzo</span> IV papa 3.</td>
  </tr>
  <tr>
    <td><span class="smcap">Federigo</span> II imperadore 26.</td>
  </tr>
</table>

<p>
Dimorando in Lione <i>Innocenzo</i> sommo
pontefice, avea nel Natale dell'anno
precedente intimato il concilio generale
da tenersi in essa città nella festa di san
Giovanni Batista dell'anno presente <span class="fnote">[Petrus de Curbio, Vita Innocent. IV, P. I,
tom. 3 Rer. Ital.]</span>:
al qual fine spedì le lettere d'invito per
tutta la cristianità, con aver citato l'imperador
Federigo a comparirvi in persona
o per mezzo de' suoi procuratori.
<span class="pagenum" id="Page_1188">[1188]</span>
Arrivò poscia a Lione il patriarca d'Antiochia
inviato da esso Federigo con altri
suoi uffiziali, mostrando premura di ripigliare
il trattato di pace. I documenti prodotti
dal Rinaldo <span class="fnote">[Raynald., in Annal. Eccl.]</span> ci assicurano che
Innocenzo IV con animo paterno condiscese,
purchè Federigo prima del concilio
restituisse la libertà ai prigionieri, e rendesse
le terre della Chiesa, e si facesse
compromesso nel papa stesso per le differenze
dei Lombardi con esso imperadore.
Tornossene il patriarca a Federigo
per informarlo del negoziato. Ma bisogna
ben dire che questo principe fosse invasato
da una cieca alterigia; e con una
strana politica conducesse i proprii affari.
Niuna risposta fu data al papa, e si giunse
finalmente senza conclusione alcuna al
general concilio di Lione; se non che egli
prima spedì colà l'arcivescovo di Palermo
e Taddeo da Sessa suo avvocato,
acciocchè sostenessero le ragioni sue.
Che v'inviasse anche Pietro dalle Vigne,
lo scrive Rolandino <span class="fnote">[Roland., lib. 5, cap. 13.]</span>, da cui parimente
intendiamo che sul fine di maggio esso
imperadore venne a Verona, ed ivi tenne
un gran parlamento, al quale intervennero
l'imperador di Costantinopoli, il
duca d'Austria, e i duchi di Carintia e
Moravia. Dopo molti ragionamenti e consulti
continuati per più dì, niuna risoluzione
fu presa; se non che Federigo, mostrando
intenzione di trovarsi personalmente
al concilio di Lione, con questa
apparenza andò fino in Piemonte. Nelle
prime sessioni del concilio, composto di
più di centoquaranta tra patriarchi, arcivescovi
e vescovi, furono proposti dal
papa i reati di Federigo; nè mancò Taddeo
da Sessa di addurre, per quanto
seppe, le giustificazioni del suo padrone,
rispondendo a capo per capo. Il vescovo
di Carinola, oppure di Catania, come ha
la Cronica di Cesena <span class="fnote">[Chron. Caesen., tom. 14 Rer. Ital.]</span>, e un arcivescovo
spagnuolo fecero un ampio racconto
dei costumi e della vita di Federigo, conchiudendo
<span class="pagenum" id="Page_1189">[1189]</span>
ch'egli era un eretico, un epicureo,
un ateista: al che Taddeo rispose con
forza, pretendendole tutte calunnie <span class="fnote">[Matth. Paris, Hist. Anglic.]</span>;
e in oltre chiese una dilazione per l'avviso
pervenutogli che l'imperadore intendeva
di venire in persona al concilio
per giustificarsi; oppure perchè il medesimo
Taddeo si lusingava di farlo venire.
Si stentò ad ottenere dal papa la dilazion
di due settimane; ma Federigo non comparve
mai, forse credendo l'andata sua
o pericolosa alla sua dignità o superflua,
ovvero perchè lo spirito dell'umiliazione
non era mai entrato nè sapeva entrare
in quel cuore. Non imitò già l'avolo
suo Federigo, perchè non albergava in
lui quella religione nè quel senno che
l'altro mostrò. Per ciò nel dì 17 di luglio
papa Innocenzo <span class="fnote">[Raynaldus, in Annal. Eccl. Caffari, Annal.
Genuens., lib. 6, tom. 6 Rer. Italic.]</span> nel concilio, dopo
aver premesso i delitti principali di Federigo,
proferì la sentenza di scomunica
contra di lui, e il dichiarò decaduto dallo
imperio e da tutti i regni, con assolvere i
sudditi dal giuramento di fedeltà. Taddeo
da Sessa cogli altri procuratori suoi compagni,
che già avea protestato contra di
tal sentenza, ed appellato al futuro concilio,
se n'andò tosto a portar la nuova
a Federigo, il quale, secondo Matteo Paris,
fremendo di sdegno e di rabbia, scoppiò
in alcune ridicolose sparate, e dopo
non molto scrisse dappertutto atroci e
velenose lettere contra del papa, le quali
maggiormente servirono a fargli perdere
il concetto di vero cristiano. Rivolse poscia
il suo sdegno contra de' Milanesi,
perchè informato qualmente il pontefice
movea tutte le suste in Germania per far
eleggere un nuovo re, e già convenivano
i voti di molti di que' principi, disgustati
di Federigo, nella persona di <i>Arrigo</i> langravio
di Turingia; seppe ancora che
essi Milanesi con gli altri della lega di
Lombardia aveano spedito i lor deputati
ad animare quel principe a prendere la
<span class="pagenum" id="Page_1190">[1190]</span>
corona colla promessa di assisterlo con
tutte le loro forze.
</p>

<p>
Venuto dunque da Torino l'imperadore
a Pavia, uscì in campagna contra
d'essi Milanesi, e da un'altra parte li
fece assalire anche dal <i>re Enzo</i> suo
figliuolo. Se vogliam prestar fede a Matteo
Paris, succedette una fiera e sanguinosa
battaglia fra l'armata d'Enzo e
quella de' Milanesi, e dall'una e dall'altra
parte perì innumerabil gente, colla peggio
nondimeno de' secondi. Non la raccontano
così gli storici di Milano <span class="fnote">[Annal. Mediolan., tom. 16 Rer. Ital. Gualv.
Flamm., in Manipul. Flor.]</span>,
e si può credere che favoloso sia in parte
ciò che narra il suddetto storico inglese.
Secondo i Milanesi, mosse Federigo
l'esercito da Pavia, ed entrato nel territorio
di Milano, distrusse il monistero
di Morimondo. Nel dì 21 d'ottobre si
accampò ad Abbiate sulla riva del Ticino,
volendo pur passare quel fiume; ma venutagli
incontro sull'opposta riva l'armata
de' Milanesi, quivi stettero per
ventun giorno i campi nemici senza
alcuna azione. Tentò eziandio Federigo
di passare il Ticinello a Buffalora; ma
gliel impedirono i Milanesi, co' quali
era Gregorio da Montelungo legato pontificio.
Lo stesso gli avvenne a Casteno.
In questo mentre con altro esercito, cioè
coi Bergamaschi e Cremonesi, il re Enzo
passò all'improvviso il fiume Adda vicino
a Cassano, ed arrivò a Gorgonzuola. Accorsero
a quella parte due delle porte di
Milano sotto il comando di Simone da
Locarno, e vennero alle mani col re
Enzo, nè solamente sbaragliarono il di
lui esercito, ma fecero anche lui prigione,
benchè il suddetto Simone, dopo averne
ricavato il giuramento di non mai più
entrare nel distretto milanese, il rimettesse
in libertà. Perciò Federigo si ritirò
a Pavia, e andossene poi a passare il
verno in Toscana a Grosseto. Avrei creduta
mischiata qualche favola in questo
ultimo racconto, se l'antica Cronica di
<span class="pagenum" id="Page_1191">[1191]</span>
Reggio non me ne avesse accertato colle
seguenti parole: <i>Enzus imperatoris filius
supra Taleatam Addae cum Reginis, Cremonensibus,
et Parmensibus ivit. Et ceperunt
Gorgunzolam, ad cujus assedium
captus fuit rex, et recuperatus per populum
reginum et parmensem</i> <span class="fnote">[Memor. Potest. Regiens., tom. 8 Rer. Ital.]</span>. Ascoltiamo
ora il Continuatore di Caffaro,
autore allora vivente <span class="fnote">[Caffari, Annal. Genuens., lib. 6.]</span>. Narra egli che
Federigo nella primavera venuto da Pisa
a Parma, andò poscia a Verona, e spedì
un gagliardo esercito contra de' Piacentini,
nel territorio de' quali si fermò più
d'un mese, dando il guasto dappertutto,
senza che quel popolo si movesse punto
dalla fedeltà verso la Chiesa. Fingendo
poscia di voler passare al concilio di
Lione, venne a Cremona e a Pavia, e di
là ad Alessandria. Gli portarono gli Alessandrini
le chiavi della città, e gli sottoposero
tutte le loro castella. Di là passò
a Tortona: del che ingelositi i Genovesi,
inviarono tosto delle buone guarnigioni
alle loro castella di Gavi, Palodi e Ottaggio
di qua dall'Apennino. Anderarono
ad incontrar Federigo i marchesi di
Monferrato, di Ceva e del Caretto, con
ritirarsi dalla lega di Lombardia e far
lega con lui. Galvano Fiamma aggiugne <span class="fnote">[Gualvan. Flamma, cap. 279.]</span>,
avere altrettanto fatto il conte di
Savoia. Nel mese poscia di ottobre con
potente esercito uscì ai danni de' Milanesi,
i quali con grandi forze il fermarono
virilmente al Ticinello, nè il lasciarono
mai passare. In aiuto d'essi Milanesi il
comune di Genova inviò cinquecento
balestrieri. Perciò, veggendo Federigo
inutili i suoi sforzi, nel dì 12 di novembre
congedò l'armata, e se n'andò a
Grosseto. Di niuna considerabile e sanguinosa
battaglia in essi Annali Genovesi
e in altri si truova menzione; e però
dovette la sopraddetta essere cosa di
poco momento. Abbiamo dalla Cronica
Piacentina <span class="fnote">[Chron. Placent., tom. 16 Rer. Ital.]</span> che il comune di Piacenza
<span class="pagenum" id="Page_1192">[1192]</span>
spedì ducento cavalieri in soccorso dei
Milanesi al Ticinello; e che, entrato il re
Enzo coi Cremonesi ed altri popoli sul
Piacentino, arrivò fin presso alla città, e
bruciò lo spedale di Santo Spirito, e portò
via la campana di San Lazzaro. In questo
anno ancora dalla città di Parma Federigo
fece scacciare Bernardo della nobile
casa de' Rossi, perchè parente del papa,
con distrugger anche le di lui case. In
tal congiuntura <span class="fnote">[Chron. Parmense, tom. 9 Rer. Ital.]</span> uscirono parimente
di Parma le nobili famiglie de Lupi e dei
Correggieschi, perchè erano di fazione
guelfa, ed imparentati anch'essi colla
casa de' conti Fieschi. Impadronissi in
quest'anno <span class="fnote">[Roland., lib. 5, cap. 15.]</span> <i>Eccelino</i> da Romano
delle castella di Anoale e di Mestre, e vi
fece fabbricar dei gironi, specie di fortezze
usate in que' tempi. Le tolse ai
Trivisani, a' quali ancora sul finire dell'anno
fu occupato Castelfranco da Guglielmo
da Compo San Piero. Anche dalla
città di Reggio <span class="fnote">[Memorial. Potest. Regiens., tom. 8 Rer.
Italic.]</span>, per ordine del re Enzo,
furono cacciati e banditi i Roberti, quei
da Fogliano, i Lupisini, i Bonifazii, quei
da Palude, ed altri di fazione guelfa,
insieme coi Parmigiani, che s'erano
ritirati in quella città. Vedremo che
anche Tommaso da Fogliano Reggiano
era nipote di papa Innocenzo IV. Aggiungono
gli Annali vecchi di Modena <span class="fnote">[Annal. Veteres Mutinens., tom. 11 Rer. Ital.]</span>
che in Reggio ne' primi giorni dell'anno
vennero all'armi i Guelfi e i Ghibellini,
e che nel dì 3 dì luglio si tornò a combattere;
ma entrato Simone de' Manfredi
e Marione de' Bonici con gran gente, ed
uniti col popolo, cacciarono fuori i Roberti
e gli altri Guelfi. Parimente da Verona
furono forzati ad uscire quei che
vi restavano di fazione guelfa, e questi
si ricoverarono a Bologna. In essi Annali
finalmente si legge che anche la città di
Firenze si mosse a rumore, e toccò ai
Guelfi di abbandonar la patria: tutto per
<span class="pagenum" id="Page_1193">[1193]</span>
opera e maneggio di Federigo. Secondo
Ricordano Malaspina <span class="fnote">[Ricordano Malaspina, Storia Fiorent.,
cap. 137.]</span>, questa novità
di Firenze pare succeduta solamente
nell'anno 1248. Tolomeo da Lucca <span class="fnote">[Ptolom. Lucens., in Annal. brev.]</span>
di ciò parla all'anno 1247, e va con lui
d'accordo la Cronica di Siena <span class="fnote">[Chronic. Senense, tom. 15 Rer. Ital.]</span>. Ma è
da preferire Ricordano, del cui parere
sono ancora altre storie. L'Ammirato
differisce fino ai 1249 l'uscita de' Guelfi
da quella città.
</p>

<hr />
</div>

<div class="chapter">
<h2 class="hidden" id="MCCXLVI">MCCXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLVI</span>. Indizione <span class="smcap lowercase">IV</span>.</td>
  </tr>
  <tr>
    <td><span class="smcap">Innocenzo</span> IV papa 4.</td>
  </tr>
  <tr>
    <td><span class="smcap">Federigo</span> II imperadore 27.</td>
  </tr>
</table>

<p>
Di gran maneggi avea già fatto il
pontefice <i>Innocenzo</i> coi principi della
Germania, affinchè si venisse all'elezione
d'un nuovo re, senza neppure avere
riguardo a <i>Corrado</i> figliuolo di <i>Federigo</i>,
che non era nè scomunicato nè deposto.
Alieni da questa risoluzione essendosi
trovati il re di Boemia, i duchi di Baviera,
Sassonia, Brunsvich e Brabante, e i
marchesi di Misnia e di Brandeburgo <span class="fnote">[Raynald., in Annal. Eccles.]</span>:
ne scrisse loro il papa lettere efficaci.
Tanto innanzi andò l'affare, che finalmente
fu eletto <i>re Arrigo langravio</i> di
Turingia dagli arcivescovi di Magonza,
di Colonia e di Treveri, e da alcuni altri
principi <span class="fnote">[Albert. Stadens., in Chron.]</span>: nuova che sommamente rallegrò
il papa per la conceputa speranza
che col braccio di questo principe egli
schianterebbe Federigo e tutta la sua
casa. Mandò <i>Filippo vescovo</i> di Ferrara
per suo legato in Germania con un buon
rinforzo di danari al re novello, e con
ordine di forzar tutti gli ecclesiastici a
riconoscerlo per tale. Scrisse parimente
ai principi secolari, pregandoli ed esortandoli
a far lo stesso, con dispensar loro
per questo l'indulgenza plenaria di tutti
i loro peccati. Volle inoltre che i soldati
del nuovo re prendessero la croce, e
<span class="pagenum" id="Page_1194">[1194]</span>
godessero di tutte le indulgenze ed immunità,
come se andassero a militare
contro ai Turchi e agli altri infedeli: il
che servì di cattivo esempio per li tempi
susseguenti, con vedersi la religione servire
alla politica. Intanto il re Corrado
figliuolo di Federigo, alla cui rovina ancora
tendeva tutta questa novità, raunato
un forte esercito, marciò alla volta di
Francoforte per disturbar la dieta che
ivi dovea tenere il langravio <span class="fnote">[Monach. Patavin., in Chron., tom. 8 Rer.
Ital.]</span>. Venuto
alle mani coll'armata del nemico re, ne
restò totalmente disfatto, di maniera che
si giudicava come ridotto a fuggirsene in
Italia, se il duca di Baviera non avesse
imbracciato lo scudo per lui. Furono
creati nello stesso tempo dal pontefice
due cardinali legati, acciocchè facessero
un'armata, e commovessero la Puglia e
Sicilia contra di Federigo <span class="fnote">[Raynald., in Annal. Eccl.]</span>. E perciocchè
occorrevano di grandi spese per
sostenere sì strepitosi impegni, s'imposero
alle chiese di Francia, Italia, Inghilterra
e d'altri paesi non poche gravezze,
per cagione delle quali uscirono poi molte
doglianze degl'Inglesi, riferite da Matteo
Paris <span class="fnote">[Matth. Paris, Hist. Angl.]</span>, essendo ben probabile che anche
gli ecclesiastici degli altri paesi si
lamentassero forte che il loro danaro
avesse da servire in uso tale. Infatti si
cominciarono varie congiure contra di
Federigo nella Puglia. Ne erano autori
Teobaldo Francesco, Pandolfo Riccardo,
la casa de' conti di San Severino, ed altri
non pochi baroni. Per attestato del Continuatore
di Caffaro <span class="fnote">[Caffari, Annal. Genuens., lib. 6, tom. 6 Rer.
Ital.]</span>, la volevano anche
contra la vita d'esso imperadore.
Fu in questi tempi, oppure molto più tardi,
come altri vogliono, i quali sembrano
più veritieri, che anche Pietro dalle Vigne,
gran cancelliere di Federigo e suo
favorito in addietro, cadde dalla sua grazia.
Chi scrisse, perchè trovato che avesse
parte nelle suddette congiure; chi perchè
<span class="pagenum" id="Page_1195">[1195]</span>
nel concilio di Lione non articolasse parola
in favore del suo padrone; chi perchè
lo avesse voluto avvelenare: del che
fu convinto. Dei segreti dei principi ognun
vuol dire la sua. Quel che è certo, Federigo
il fece abbacinare, lo spogliò di tutti
i suoi beni, e confinollo in una prigione,
dove dicono che da lì a tre anni egli
stesso disperato, con dar della testa nel
muro, si abbreviò le miserie e insieme la
vita. Abbiamo da Matteo Paris, che trovandosi
Federigo assediato da tanti turbini
da tutte le parti, ricorse al santo re
di Francia <i>Lodovico IX</i>, acciocchè s'interponesse
col papa per la concordia,
con esibirsi di passare in Terra santa
colle sue forze per ricuperare quel regno,
e quivi terminare i suoi giorni, purchè
fosso rimesso in grazia della Chiesa. Lodovico,
perchè avea già presa la croce,
voglioso d'impiegar le sue armi in Oriente
in pro della cristianità, parendogli questa
un'offerta di sommo rilievo, per poter
unitamente con Federigo promuovere gli
interessi di Terra santa, e perchè conosceva
che, durante la discordia fra la
Chiesa e l'imperio, nulla di bene potea
sperare in Oriente; cercò di abboccarsi
col sommo pontefice, e l'abboccamento
seguì nel monistero di Clugnì. Per quanto
si affaticasse il re a far gustare al papa
questa proposizione, nulla potè mai ottenere,
persistendo Innocenzo IV in dire
che non si dovea più fidar di Federigo,
principe tante volte provato mancator di
parola. Poco aggustato se ne tornò il re
Lodovico alla sua residenza. Del suo
ardore per questa pace ne siamo anche
assicurati dal Rinaldi annalista pontificio.
</p>

<p>
Oltre a ciò, per dar animo ai ribelli
di Puglia, si fece correr voce che Federigo
era morto in Toscana; ma Federigo,
accorso colà, dissipò non solamente questa
diceria, ma eziandio i sollevati colla
prigionia d'alcuni; contra de' quali poscia,
e contra de' parenti, e infine contra
chiunque fu o provato o sospettato complice
egli poscia con atrocissimi tormenti
infierì. In una sua lettera scritta al re di
<span class="pagenum" id="Page_1196">[1196]</span>
Inghilterra nel dì 15 d'aprile del presente
anno, parla egli de' congiurati depressi,
con aggiugnere <span class="fnote">[Matth. Paris, Hist. Angl.]</span> che nel dì ultimo di
marzo essendo venuto il cardinal Rinieri
col popolo di Perugia e d'Assisi per assalire
Marino da Ebolo suo capitano nel
ducato di Spoleti, questi gli avea data
una rotta; e che, oltre agli uccisi, da cinque
mila n'erano restati prigionieri.
C'è licenza di credere molto meno. Negli
Annali vecchi di Modena si leggono queste
parole:<i> Eodem anno 1246 Perusini
conflicti fuerunt a Federico imperatore</i> <span class="fnote">[Annales Veteres Mutinenses, tom, 11 Rer.
Ital.]</span>.
Da una lettera poi di Guglielmo da Ocra
abbiamo che Federigo fece in quest'anno
pace coi Romani e i Veneziani. Niuna
menzione di ciò s'ha dalla Cronica del
Dandolo <span class="fnote">[Dandul., in Chron., tom. 12 Rer. Ital.]</span> da cui bensì sappiamo che
circa questi tempi tornò sotto la signoria
di Venezia la città di Zara. Non parlano
le Croniche di fatto alcuno riguardevole
accaduto in quest'anno in Lombardia.
Ricavasi solamente da quelle di
Piacenza <span class="fnote">[Chron. Placent., tom. 16 Rer. Ital.]</span> che il <i>re Enzo</i> venne colle
genti di Parma e Cremona sul Piacentino
ad istanza di Alberto da Fontana, che gli
avea promesso di dargli la città. Seguì
ancora un conflitto fra lui e i Piacentini.
Colle mani vote se ne tornò il re Enzo a
Cremona. In Parma <span class="fnote">[Chron. Parmense, tom. 9 Rer. Ital.]</span> i ministri dell'imperadore
occuparono il palazzo e la
torre del vescovo, e tutte le rendite del
vescovato, con imporre eziandio delle
gravissime taglie e contribuzioni a tutti
i beni della Chiesa: mestiere nello stesso
tempo praticato da Federigo in Puglia, e
negli altri paesi posti sotto il suo giogo.
<i>Obizzo</i> e <i>Corrado</i> marchesi Malaspina si
dichiararono in quest'anno per la lega
di Lombardia <span class="fnote">[Caffari, Annal. Genuens., lib. 6. tom. 6,
Rer. Ital.]</span>; ma, secondo l'uso
de' marchesi di quelle parti, Corrado da
lì a non poco tornò ad abbracciar il
<span class="pagenum" id="Page_1197">[1197]</span>
partito di Federigo. Prosperarono in
quest'anno gli affari di <i>Eccelino</i> da Romano <span class="fnote">[Roland., lib. 3, cap. 16.]</span>,
coll'essere venuti alle sue
mani Castelfranco, Triville e Campreto,
castella de' Trivisani. Ebbe anche per
forza il castello di Mussolento. Costui in
Verona fece morire i nobili da Lendenara,
e molti altri in Padova per sospetti
di congiura, che si dicea tramata contra
di lui. Negli Annali Veronesi <span class="fnote">[Paris de Cereta, Chron. Veronens., tom. 8
Rer. Ital.]</span>, i quali
in questi tempi si trovano mancanti e
i confusi, vien riferita una battaglia accaduta
di là dal Mincio fra Eccelino e i
Veronesi dall'una parte, e il <i>conte Ricciardo</i>
da San Bonifazio coi Mantovani
e fuorusciti veronesi, ed <i>Azzo VII</i> marchese
d'Este coi Ferraresi, dall'altra.
Niuno restò vincitore, ma molti furono
i morti e prigioni, e non pochi cavalli
pel troppo caldo vi rimasero soffocati. A
qual anno appartenga tal combattimento
nol so dire: probabilmente all'anno seguente,
come osservò il Sigonio.
</p>

<hr />
</div>

<div class="chapter">
<h2 class="hidden" id="MCCXLVII">MCCXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLVII</span>. Indizione <span class="smcap lowercase">V</span>.</td>
  </tr>
  <tr>
    <td><span class="smcap">Innocenzo</span> IV papa 5</td>
  </tr>
  <tr>
    <td><span class="smcap">Federigo</span> II imperadore 28.</td>
  </tr>
</table>

<p>
Non so io qual fede meriti Matteo
Paris in un fatto, di cui non apparisce
vestigio presso gli storici tedeschi, benchè,
per vero dire, la Germania non ha in
questi tempi storico alcuno che ci dia
sicuro lume dei suoi avvenimenti. Scrive
egli adunque <span class="fnote">[Matth. Paris, Hist. Angl.]</span>, che mentre l'eletto <i>re
Arrigo</i> langravio di Turingia si disponeva
per ricevere solennemente la corona germanica,
il <i>re Corrado</i> figliuolo di <i>Federigo</i>
con quindici mila combattenti si mise in
agguato, e, venuto a battaglia con lui,
sbaragliò la di lui gente con istrage di
moltissimi, e prigionia di molti più, e
colla presa di tutto il tesoro inviatogli
dal papa. Per questo colpo caduto Arrigo
in una grave malinconia, s'infermò e diede
<span class="pagenum" id="Page_1198">[1198]</span>
fine a' suoi giorni. Scrive il Sigonio <span class="fnote">[Sigonius, de Regno Ital., lib. 18.]</span>
ch'egli <i>ictu sagittae saucius fugam arripere
coactus, haud ita multo post dolore
confectus interiit</i>. Avrà egli presa tale
notizia da Tritemio <span class="fnote">[Trithemius, Annal. Hirsang.]</span>, o dal Nauclero,
che scrivono ciò succeduto nell'assedio
d'Ulma. Gli altri storici dicono che esso
re Arrigo morì nel suo letto cristianamente
per disenteria. Quante ciarle mai
si saranno fatte per tal morte in tempi
sì sconvolti, tempi sì pieni di bugie, di
falsi giudizii e di strabocchevoli passioni,
interpretando ognuno a suo talento i
naturali avvenimenti delle cose, come
ancora si dovette fare a' tempi di papa
Gregorio VII per simili avvenimenti.
Non si perdè d'animo per questo il pontefice
Innocenzo, ma, spedito in Germania
il <i>cardinal Pietro</i> Capoccio nel dì 4
d'ottobre dell'anno presente <span class="fnote">[Raynaldus, in Annal. Ecclesiast. Albertus
Stadens., in Chron. Petrus de Curbio, Vita Innocentii
IV, P. I, tom. 3 Rer. Ital.]</span>, fece
eleggere re di Germania <i>Guglielmo conte</i>
d'Olanda, giovane prode e generoso in
età di circa venti anni, il qual poi essendosi
colla forza impadronito di Aquisgrana
nell'anno seguente, quivi nella festa
d'Ognisanti fu solennemente coronato da
<i>Guglielmo cardinale</i> vescovo sabinense.
Gli mandò tosto il papa un rinforzo di
trenta mila marche d'argento, che felicemente
arrivò alle di lui mani. Ma non
ebbe già questa felicità la spedizione di
quattordici altre mila marche d'argento,
che il papa, stando tuttavia in Lione avea
consegnato ad <i>Ottaviano cardinale</i> di
Santa Maria in Via lata, insieme con un
corpo di soldatesche per soccorso dei
Milanesi e degli altri collegati di Lombardia.
Il Continuatore di Caffaro scrive <span class="fnote">[Caffari, Annal. Genuens., lib. 6, tom. 6
Rer. Ital.]</span>
che erano mille e cinquecento
cavalli che il papa avea fatto assoldare
in Lione. <i>Amedeo conte di Savoia</i> <span class="fnote">[Matth. Paris. Hist. Angl., Petrus de Curbio,
in Vita Innocentii IV, cap. 23.]</span>,
<span class="pagenum" id="Page_1199">[1199]</span>
perchè amico di Federigo, benchè si mostrasse
parziale del papa, trovò tante
scuse, che il cardinale per quasi tre mesi
fu costretto a fermarsi e a consumare il
danaro nel soldo di quegli armati, i quali
in fine licenziati se ne tornarono alle
lor case; ed egli, se volle passar in Italia,
dovette colla sola sua famiglia guadagnarsi
il transito per vie inospite e dirupate.
Quetati i rumori della Puglia, venne
in quest'anno Federigo a Pisa, e di
là in Lombardia, senza commettere ostilità
veruna. Portossi dipoi a Torino, se
crediamo a Matteo Paris, per andare
alla volta di Lione <i>cum innumerabili exercitu</i>,
con timore de' buoni ch'egli pensasse
a far qualche brutto scherzo al
papa e ai cardinali soggiornanti in quella
città. Ma questo esercito, ed esercito innumerabile,
è una frottola spacciata dal
buon Paris. Particolarità di tanto rilievo
non l'avrebbe omessa nella vita di papa
Innocenzo IV Pietro da Curbio, che si
trovava allora in Lione. Altro non dice
questo autore, se non che Federigo venne
a Torino,<i> ubi cum comite Sabaudiae,
et aliis quibusdam baronibus sibi adhaerentibus
nequiter machinans contra summum
pontificem, ipsum Lugduni circumvenire
fraudulentissime procurabat</i>. Profittò
di questa congiuntura il conte di
Savoia per farsi consegnare da Federigo
il castello di Rivoli. Secondo il suddetto
autore, si teneva in Lione che Federigo
fosse venuto per ingannar con qualche
frode, e non già per opprimere colla forza
dell'armi il pontefice. Per lo contrario,
Federigo in una lettera, rapportata dallo
annalista Rinaldi scrisse che la risoluzione
da lui presa di portarsi a Lione gli
era venuta da Dio, affine di terminar le
discordie, e giustificarsi appresso il papa
e i Franzesi, per quanto io vo credendo,
dell'imputazione datagli d'essere un
eretico e miscredente. Se fosse vera o
finta questa sua intenzione, non saprei
dirlo io: ben so che non sarebbe mai
convenuta a lui una protesta sì fatta,
quando egli avesse condotto seco un
<span class="pagenum" id="Page_1200">[1200]</span>
esercito smisurato, capace di accusarlo
presso d'ognuno, non già di pacifici, ma
bensì di perniciosi disegni. Così dall'Annalista
di Genova impariamo ch'egli
venne in Lombardia mansueto come un
agnello, e diceva di voler ubbidire agli
ordini del papa, e dar pace al mondo; e
ciò ad istanza del re di Francia. Comunque
sia, eccoti disturbati i di lui o buoni
o perversi disegni dall'avviso d'una novità,
che il fece smaniar per la collera,
e tornare ben tosto indietro.
</p>

<p>
I parenti di papa Innocenzo scacciati
da Parma <span class="fnote">[Chron. Parmense, tom. 9 Rer. Ital.]</span>, cioè i Rossi, i Correggeschi,
i Lupi ed altri, tenendo buona intelligenza
in quella città, nel dì 16 di
giugno, giorno di domenica, con grosso
corpo d'armati vennero alla volta di
Parma. Arrigo Testa da Arezzo, che quivi
era podestà per l'imperadore, ciò presentito,
andò loro incontro fino al fiume
Taro colla milizia di Parma, e venne con
loro a battaglia. O così portasse la fortuna
dell'armi, oppure perchè il popolo di Parma
facesse due diverse figure, restò egli
morto in quell'azione, i suoi sbandati se
ne tornarono alla città, dove entrarono
anche i nobili fuorusciti col seguito loro.
Gherardo da Correggio a voce di popolo
fu immantinente proclamato podestà, furono
prese le torri e il palazzo del comune,
con iscacciarne gli uffiziali e soldati
dell'imperadore. Trovavasi allora il
re Enzo all'assedio di Quinzano, castello
de' Bresciani <span class="fnote">[Annales Veteres Mutinens., tom. 11 Rer.
Italic.]</span>. Appena ebbe intesa questa
nuova, che, senza perdere un momento
di tempo, venne coll'armata sua a
portarsi alle rive del Taro, per impedire
i soccorsi a Parma. Non per questo rimasero
i Milanesi di spedirvi mille uomini
d'armi, ciascuno de' quali, secondo gli
Annali di Milano <span class="fnote">[Annales Mediol., tom. 16 Rer. Ital.]</span>, avea quattro cavalli.
Secento ancora (forse <i>ducento</i>, secondo
la Cronica di Piacenza) ne mandarono
<span class="pagenum" id="Page_1201">[1201]</span>
i Piacentini <span class="fnote">[Chron. Placent., tom. 16 Rer. Ital.]</span>. Fu condotta questa brigata
per la montagna da Gregorio di
Montelungo legato apostolico, e da Bernardo
figliuolo d'Orlando Rosso, e felicemente
arrivò in Parma con somma
consolazione di quel popolo. Essendo
volata anche a Torino questa novità, Federigo,
ben conoscente delle conseguenze
che seco portava, perchè a lui tagliava la
comunicazione con Reggio e Modena,
città a lui fedeli, e colla Toscana, precipitosamente
venne alla volta di Parma, e
in vicinanza d'essa cominciò a trincierarsi.
Attesero anche i Parmigiani a far
fossi, e a fabbricar palancati e bitifredi
per lor difesa. Ordinò Federigo al comune
di Reggio di far prigioni quanti Parmigiani
si trovavano in quella città; e fu
ubbidito. Un pari comandamento andò a
Modena, e quivi fu presa la cinquantina
de' cavalieri di Parma, già venuta in soccorso
di Modena, acciocchè i Bolognesi
non impedissero il raccolto de' grani; e
tutti inoltre gli scolari di Parma, che
erano allo studio delle leggi in Modena,
città anche allora provveduta di buoni
lettori per la lor gara col popolo di Bologna.
Furono tutti condotti a Federigo,
ed incarcerati. Fu anche sconfitta dal re
Enzo la cavalleria di Parma verso Montecchio,
con restarvi molti di essi prigioni.
Tra questi ed altri presi in diversi luoghi,
ebbe Federigo da mille prigioni parmigiani,
de' quali barbaramente cominciò
a farne morir quattro in un giorno in
faccia alla città, e due nel dì seguente;
ed era per seguitar questa barbarie, se il
popolo di Pavia mosso a compassione
non avesse chiesta in dono la loro vita,
facendogli conoscere che la loro morte
nulla serviva a prendere la città, e solamente
potea rendere lui odioso a tutto il
mondo. Il solo Colorno si tenne saldo in
quelle congiunture; tutto il resto del distretto
ebbe il guasto, e venne in potere
di Federigo, il quale a quell'assedio avea
ben dieci mila cavalli, e una quantità innumerabile
di fanteria di varie città, con
<span class="pagenum" id="Page_1202">[1202]</span>
alcune migliaia di Saraceni balestrieri.
Distruggevano costoro tutte le case, e ne
asportavano al campo imperiale tutti i
mattoni e i coppi, co' quali, d'ordine di
Federigo, si andò fabbricando una città
verso l'occidente in faccia a Parma, con
fosse, steccati, bitifredi, baltresche, ponti
levatori e mulini. Le fu posto il nome di
Vittoria, per far buon augurio all'imperadore,
risoluto di non muoversi di là senza
aver presa la nemica città. Della nuova
sua fece egli il disegno <span class="fnote">[Rolandinus, lib. 5, cap. 21.]</span>, dopo aver
fatto prendere da' suoi strologhi l'ascendente
più favorevole; e fu da essi ben
servito, siccome vedremo.
</p>

<p>
L'assedio di Parma commosse ben
tosto al soccorso i circonvicini collegati
della Chiesa. <i>Ricciardo conte</i> di San Bonifazio
v'entrò con una squadra d'armati.
I Mantovani si scagliarono addosso ai
Cremonesi, saccheggiando e bruciando
tutto sino a Casalmaggiore. <i>Azzo VII</i>
marchese d'Este coi Ferraresi, i fuorusciti
di Reggio, Bianchino da Camino, e
infin Alberico da Romano, fratello di Eccelino,
con una mano di Trivisani, accorsero
all'aiuto dell'assediata città. Anche
i Genovesi v'inviarono quattrocento cinquanta
balestrieri, e trecento i conti di
Lavagna nipoti del papa. Fece all'incontro
Federigo venire alla sua armata <i>Eccelino</i>
da Romano co' Padovani, Vicentini
e Veronesi. Allorchè egli giunse alla
villa di Gazoldo, passando pel Mantovano,
il marchese d'Este coi Mantovani nel mese
di giugno assalitolo, diedero una spelazzata
alla sua gente, e massimamente ai
Veronesi, che aveano la retroguardia. Fu
anche spedito dal papa il <i>cardinale Ottaviano</i>
degli Ubaldini, il quale coi Milanesi,
Bresciani, Mantovani, Veneziani e
Ferraresi si accampò nella Tagliata di
Parma. Cresceva intanto ogni dì più la
fame in Parma per la mancanza de' viveri.
Fecero i Mantovani e Ferraresi venire una
gran copia di barche per Po; e perciocchè
al loro passaggio si opponeva un ponte fabbricato
dal re Enzo su quel fiume, i collegati
<span class="pagenum" id="Page_1203">[1203]</span>
della Chiesa lo sforzarono e vinsero <span class="fnote">[Annales Veronens., tom. 8 Rer. Ital.]</span>:
dopo di che introdussero animosamente
in Parma una gran quantità di
frumento, melica, spelta, orzo, sale ed
altre vettovaglie, delle quali abbisognava
l'afflitta città. Non istettero oziosi in questo
tempo i Bolognesi, profittando della
lontananza de' Modenesi, iti al campo imperiale <span class="fnote">[Chron. Bononiense, tom. 18 Rer. Ital.]</span>.
Oltre all'aver anch'essi inviato
all'armata della Chiesa in difesa di
Parma mille e quattrocento soldati, a tradimento,
cioè per via di danari, tolsero
nel mese di luglio ai Modenesi <span class="fnote">[Annales Veter. Mutinens., tom. 11 Rer.
Italic.]</span> il castello
di Bazzano. Diversamente scrive il
Sigonio <span class="fnote">[Sigonius, de Regno Ital., lib. 18.]</span>, che quel popolo si arrendè a
patti di buona guerra. In aiuto de' Modenesi
accorse allora Eccelino da Romano;
e però andarono ad accamparsi
vicino a Bazzano a fronte del campo bolognese,
con aspettar anche un rinforzo
d'uomini d'armi dal re Enzo. Vennero
poscia alle mani coi Bolognesi nel dì 23
di luglio, e vi fu molta perdita di gente
dall'una parte e dall'altra, colla peggio
nondimeno del campo bolognese. Ancor
qui il Sigonio discorda dai nostri Annali.
Contuttociò essi Bolognesi s'impadronirono
dipoi anche di Montalto, di Savignano,
e d'altri luoghi del Modenese. Jacopino,
e Guglielmo suo nipote, de' Rangoni
da Modena, erano dianzi passati al
servigio del re Enzo con venticinque uomini
d'armi. Senza licenza dell'imperadore
si partirono dall'assedio di Parma,
e però furono banditi da Modena con
tutta la fazione guelfa, appellata degli Aigoni.
Loro diedero i Bolognesi il castello
di Savignano da abitare. In quest'anno i
popoli della Lunigiana e Garfagnana si
ribellarono all'imperadore <span class="fnote">[Caffari, Annal. Genuens., lib. 6, tom. 6 Rer.
Italic.]</span>, ed imprigionarono
il di lui vicario nel castello di
Groppo San Pietro. Allora Obizzo marchese
Malaspina ricuperò le sue terre di
<span class="pagenum" id="Page_1204">[1204]</span>
Lunigiana. Vennero anche alla divozion
de' Genovesi molte terre, che dianzi si
erano rivoltate, ma non già Savona, città
ostinata nella sua ribellione. Presero essi
Genovesi una galea di Federigo vegnente
in Puglia, che conduceva tre nobili milanesi
della casa Pietrasanta, destinati da
esso imperadore a far cambio con dei
prigioni bergamaschi detenuti in Milano.
Fecero in essa galea prigioni ducento uomini
con Rubaconte, uno de' principali
bergamaschi. Per attestato di Matteo Paris <span class="fnote">[Matth. Paris, Hist. Angl.]</span>,
in quest'anno l'imperador Federigo
diede una sua figlia per moglie a
<i>Tommaso</i> della casa di Savoia, già conte
di Fiandra, fratello di Amedeo IV, conte
di Savoia, di Guglielmo arcivescovo di
Cantorberì, e d'altri degni personaggi di
quella nobilissima casa. Gli assegnò in
dote Torino e Vercelli colle adiacenze,
affinchè impedisse il passo al papa e agli
aderenti di lui per quelle. Questo matrimonio
è negato dal Guichenon <span class="fnote">[Guichenon, Hist. de la Maison de Savoye,
tom. 1.]</span>, e non
senza ragione, perchè lo stesso Paris afferma
che il papa nel 1251 maritò con lui
una sua nipote. Chi sa che non si trovasse
qualche fondamento allora per disciogliere
il matrimonio contratto con una
figliuola d'un imperadore scomunicato e
morto? Intanto questo patto di Matteo
Paris viene a mettere in dubbio il dirsi
dal suddetto Guichenone, che la città di
Torino nel 1245 riconobbe per suo signore
Amedeo conte di Savoia.
</p>

<hr />
</div>

<div class="chapter">
<h2 class="hidden" id="MCCXLVIII">MCCXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLVIII</span>. Indizione <span class="smcap lowercase">VI</span>.</td>
  </tr>
  <tr>
    <td><span class="smcap">Innocenzo</span> IV papa 6.</td>
  </tr>
  <tr>
    <td><span class="smcap">Federigo</span> II imperadore 29.</td>
  </tr>
</table>

<p>
Memorabile fu quest'anno per la
gloriosa liberazion di Parma. Avea la
rigida stagion del verno fatto ritirare
ai quartieri buona parte degli eserciti
pontificio e cesareo, esistenti sotto Parma <span class="fnote">[Chron. Parmense, tom. 9 Rer. Ital.]</span>,
Federigo nondimeno stette costante
<span class="pagenum" id="Page_1205">[1205]</span>
all'assedio nella sua città di Vittoria.
Nel gennaio dell'anno presente la
cavalleria de' Parmigiani a Collecchio
restò sconfitta dai fuorusciti di Parma.
Perchè restò preso nella zuffa Bernardo
de' Rossi, fu poscia da essi iniquamente
ucciso, ma ne fecero lo stesso dì un'esecranda
vendetta i Parmigiani col dar
morte a quattro de' più nobili della
fazione imperiale. Ebbero essi un'altra
disavventura. Erano venuti i Mantovani
con sette grosse navi incastellate su per
Po, per vietare a' Cremonesi la fabbrica
d'un ponte su quel fiume. Passarono al
dispetto de' Cremonesi; ma venuto loro
addosso il re Enzo, abbandonarono
quelle navi, e si diedero alla fuga, restandovi
molti d'essi prigioni. Federigo, gran
vantatore delle cose prospere, e solito ad
impicciolir le contrarie (costume nondimeno
familiare di tutti i tempi), in una
sua lettera <span class="fnote">[Raynald., in Annal., Eccl.]</span> scrisse che erano state
prese cento navi tra grandi e picciole in
questa occasione. Tali perdite furono in
breve ben compensate. Passata la metà
di febbraio in un giorno di martedì, cioè
nel dì 18 di quel mese, per quanto io
vo conghietturando (la Cronica di Reggio <span class="fnote">[Memor. Potest. Regiens., tom. 8 Rer. Ital.]</span>
dice <i>XII exeunte februario</i> che in
quell'anno bissestile vien ad essere il
dì 18), un soldato milanese, secondochè
vien raccontato da Rolandino <span class="fnote">[Roland., in Chron., lib. 5, cap. 22.]</span>, per
nome Basalupo, persuase al legato pontificio
Gregorio da Montelungo, a Filippo
Visdomini Piacentino podestà di Parma,
e agli altri baroni difensori di Parma, che
s'avea da assalire la città Vittoria dell'imperadore,
avendo egli osservato che
ne era molto sminuita la guarnigione, e
che Federigo ogni dì di buon tempo ne
usciva per sollazzarsi alla caccia del falcone,
suo favorito esercizio <span class="fnote">[Monach. Patavinus, in Chron., tom. 8 Rer.
Italic. Chron. Parmense, tom. 9 Rer. Ital. Chron.
Placent., tom. 16 Rer. Ital. Petrus de Curbio, Vita
Innocentii IV, P. I, tom. 3 Rer. Italic.]</span>. Fu risoluta
l'impresa, ed uscito l'esercito collegato
<span class="pagenum" id="Page_1206">[1206]</span>
andò vigorosamente a dar l'assalto
alla nemica città. Se ne stavano sbadigliando
gl'imperiali, non mai imaginandosi
una tal visita; e quantunque fossero
superiori di numero e ben fortificati,
pure talmente s'invilirono, che dopo qualche
contrasto presero la fuga. Entrati i
vittoriosi pontificii, fecero man bassa contra
dei Pugliesi, e principalmente contra
de' Saraceni; a moltissimi de' Lombardi
diedero quartiere. Vi restò fra gli altri
ucciso Taddeo da Sessa, quello stesso che
nel concilio avea fatto da avvocato di
Federigo. Lasciovvi anche la vita il marchese
Lancia. Il tesoro trovato nella
camera imperiale in danaro, gioielli,
vasi d'oro, d'argento, corone, ed altre
cose preziose, fu inestimabile. Circa
duemila si contarono di uccisi, più di
tremila furono i prigioni. Preso anche il
carroccio de' Cremonesi tenuto per gioia
di gran prezzo, trionfalmente fu condotto
a Parma. Berta era il nome d'esso carroccio.
Federigo, che si trovava alla caccia
tre miglia lungi di là, ragguagliato
del fatto, senza pensarvi molto, spronò
coi suoi alla volta di Borgo San Donnino,
e di là senza fermarsi passò a Cremona,
portando seco non so se più di
rabbia, oppure di malinconia. Furono i
fuggitivi inseguiti sino al Taro, e molti
ancora dei Parmigiani per due miglia di
là andarono facendo de' prigioni. La città
Vittoria data alle fiamme, col suo falò
terminò il trionfo de' Parmigiani, che poi
non vi lasciarono pietra sopra pietra.
Grande strepito fece per tutta Italia e
ne' paesi oltramontani questo glorioso
successo della parte pontificia, e ne venne
un gran crollo agli affari di Federigo
in Italia.
</p>

<p>
Era tornato a Padova sul principio
di quest'anno Eccelino da Romano <span class="fnote">[Roland., lib. 5, cap. 23.]</span>;
e giacchè era andata a male l'impresa
di Parma, pensò egli a far delle nuove
conquiste. Nelle città di Feltre e Belluno
signoreggiava Bianchino da Camino aderente
alla parte guelfa. Eccelino nel mese
<span class="pagenum" id="Page_1207">[1207]</span>
di maggio, presi seco i Padovani e i Vicentini,
ostilmente s'inviò verso Feltre.
Nel viaggio una gazza venne a posarsi
sopra la bandiera di Eccelino, e fu sì
piacevole, che si lasciò prendere. Parve
questo ad Eccelino un buon augurio, e
ordinò che fosse da lì innanzi la buona
gazza delicatamente nudrita in Padova.
Feltre non fece molta resistenza; ed Eccelino
passò anche sotto Belluno; ma
ritrovatovi del duro, riserbò ad altro
tempo l'impresa. Nella Cronica eziandio
di Verona si legge <span class="fnote">[Paris de Creta, Chron. Veron., tom. 8
Rer. Ital.]</span> che esso Eccelino,
venuto l'ottobre dell'anno presente, coi
popoli di Verona, Padova, Vicenza, Feltre
e Belluno (secondo Rolandino, non
per anche Belluno era sua), passò sul
mantovano, e per lo spazio d'un mese
diede il guasto a quelle campagne, e menò
via molti prigioni. Fu in quest'anno <span class="fnote">[Raynaldus, in Annal. Eccl.]</span>,
che papa Innocenzo fulminò la scomunica
contra di quel tiranno, cioè contra
del crudele Eccelino. Ricuperarono i
Parmigiani <span class="fnote">[Memor. Potest. Regiens., tom. 8 Rer. Ital.]</span> nell'anno presente le castella
di Bianello, Cuvriaco, Guardasone
e Rivalta. Nè si dee tacere che al conte
Ricciardo da San Bonifazio, il quale tanto
si segnalò nella difesa della lor città, donarono
il palazzo dell'imperadore che
era posto nell'Arena. Erasi staccata la
città di Vercelli da Federigo; la fece egli
in quest'anno ritornare all'ubbidienza
sua. Ma Novara, secondo la Cronica Piacentina <span class="fnote">[Chron. Placent., tom. 16 Rer. Ital.]</span>,
si diede in quest'anno al
legato del papa e ai Milanesi. I Bresciani <span class="fnote">[Malvecius, Chron. Brixian., tom. 14 Rer.
Ital.]</span>
anch'essi ritolsero ai Cremonesi
il castello di Pontevico. Nuovi guai recò
ancora la potenza de' Bolognesi al comune
di Modena con torgli Nonantola,
San Cesario e Panzano. Dagli Annali di
Genova <span class="fnote">[Caffari, Annal. Genuens., lib. 6, tom. 6 Rer.
Italic.]</span> abbiamo che i Pisani e il
<span class="pagenum" id="Page_1208">[1208]</span>
marchese Oberto Pelavicino aveano fatto
un grande armamento per muover guerra
ai Genovesi, i quali si prepararono per
ben riceverli. La rotta degl'imperiali sotto
Parma fece lor calare l'orgoglio. Aggiungono
che Federigo venne sino ad Asti, e
spedì suoi messi a Lodovico re di Francia,
il quale era già in procinto di passare
il mare contra degl'infedeli, con
esibir di nuovo sè stesso e tutte le sue
forze per la medesima sacra spedizione,
purchè gl'impetrasse l'assoluzione della
scomunica e deposizione. Ma nulla di
ciò fu fatto, e Federigo si fermò tutto il
verno in Lombardia senza recare offesa
alcuna ai Crocesignati, o ad altri popoli.
Succederono bensì molte novità nella
Romagna <span class="fnote">[Chron. Bononiens., tom. 18 Rer. Ital.
Chron. Caesen., tom. 14 Rer. Ital.]</span>. Spedito colà il <i>cardinale</i>
<i>Ottaviano</i> degli Ubaldini, prese seco tutta
la milizia di Bologna, e nel mese di maggio
andò a mettere l'assedio a Forlì, che
dopo pochi giorni capitolò la resa. Altrettanto
amichevolmente fecero le città di
Forlimpopoli, Cervia, Cesena, Imola e
Ravenna. Con questi popoli poi passò nel
mese di giugno ad assediar Faenza, che
tuttavia era in potere di Tommaso dalla
Marca, creato conte della Romagna da
Federigo. Tenne forte quella città per
quindici giorni, dopo i quali si diede al
cardinale. Anche Malatestino (si comincia
ora ad udir questa famiglia, che col
tempo salì ben alto) fece ribellare Rimini
all'imperadore. Crede Girolamo
Rossi <span class="fnote">[Rubeus, Hist. Ravenn., lib. 6.]</span>, che queste città venissero sotto
la signoria della Chiesa, e che il pontefice
dichiarasse allora Ugolino de' Rossi
suo nipote conte della Romagna. Più
probabile a me sembra, che fossero prese
a nome di <i>Guglielmo re</i> di Germania e
de' Romani, creatura del papa, per le ragioni
che andando innanzi accennerò. Il
Ghirardacci <span class="fnote">[Ghirardacci, Istor. di Bologna, tom. 1.]</span> altro non conobbe, se
non che que' popoli giurarono di stare
ai comandamenti del papa e de' Bolognesi,
<span class="pagenum" id="Page_1209">[1209]</span>
conservando la libertà delle loro
città. Tal guerra fu fatta in quest'anno
in Germania da Guglielmo nuovo re
coronato in Aquisgrana, al <i>re Corrado</i>
figliuolo di Federigo, che fu costretto a
ritirarsi in Italia presso il padre. Non
farei io sigurtà della verità di questo
racconto che è di Matteo Paris <span class="fnote">[Matth. Paris, Hist. Angl.]</span>, perchè
della venuta di esso Corrado in Puglia
non v'ha menomo vestigio in altre
storie di questi tempi.
</p>

<hr />
</div>

<div class="chapter">
<h2 class="hidden" id="MCCXLIX">MCCXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCXLIX</span>. Indizione <span class="smcap lowercase">VII</span>.</td>
  </tr>
  <tr>
    <td><span class="smcap">Innocenzo</span> IV papa 7.</td>
  </tr>
  <tr>
    <td><span class="smcap">Federigo</span> II imperadore 30.</td>
  </tr>
</table>

<p>
Si accinse nell'anno precedente il
santo re di Francia <i>Lodovico IX</i> a compiere
il suo voto di Terra santa <span class="fnote">[Jonvill. Nangius. Vicentius Belluacens.]</span>, e
raunato un possente esercito si mise in
viaggio, accompagnato da <i>Roberto conte</i>
di Artois e da <i>Carlo conte</i> d'Angiò
e di Provenza, suoi fratelli, e da molti
vescovi e baroni di Francia. Gli fornirono
i Genovesi <span class="fnote">[Caffari, Annal. Genuens., lib. 6, tom 6 Rer.
Italic.]</span> un copioso stuolo di
galee e di navi da trasporto a nolo. Seco
era <i>Ottone cardinale</i>, vescovo tuscolano
legato apostolico. Imbarcatosi coi suoi
arrivò felicemente all'isola di Cipri, dove
passò il verno. Venuta la primavera, il
piissimo re sciolse le vele verso l'Egitto,
e prosperosi furono i principii della sua
spedizione, perchè giunto colà verso la
festa dell'Ascension del Signore, s'impadronì
dell'importante città di Damiata,
dove si trovò gran copia d'armi, vettovaglie
e ricchezze. Per la solita inondazione
del Nilo gli convenne far pausa tutta la
state. Poscia nel novembre uscì coll'armata
in campagna, e più di una volta
ruppe i Saraceni, che ardirono d'azzuffarsi
con lui. Per questi progressi del re
Cristianissimo, grandi speranze concepì
tutta la cristianità; ma dove andassero
queste a finire, lo vedremo all'anno seguente.
<span class="pagenum" id="Page_1210">[1210]</span>
Passò in questo anno in Puglia
Federigo, nè si sa ch'egli facesse impresa
militare in alcun paese. Abbiamo bensì
da Matteo Paris <span class="fnote">[Matth. Paris, Hist. Anglic.]</span>, che mentre <i>Marcellino
vescovo</i> di Arezzo nelle parti d'Ancona
per ordine del pontefice facea guerra
a Federigo e ai Ghibellini suoi aderenti,
cadde nelle mani de' Saraceni, posti da
esso imperadore alle guardie di quelle
contrade. Dopo tre mesi e più di prigionia,
d'ordine di Federigo fu pubblicamente
impiccato; sacrilega crudeltà, che
fece orrore a tutti i buoni, ed accrebbe
il discredito ed odio comune contra di
Federigo. Scrive ancora Pietro da Curbio <span class="fnote">[Petrus de Curbio, Vita Innocent. IV, P. I,
tom. 3 Rer. Ital.]</span>,
cappellano del papa, ch'egli, detestando
l'opere buone del santo re di
Francia, chiuse i passi e i porti del suo
regno, perchè egli non passasse di là, nè
fossero portate vettovaglie all'armata
navale di lui e de' Crocesignati. Ma che
dobbiamo noi credere alla storia tanto
discorde ed appassionata di questi tempi?
Tutto il contrario scrive Matteo Paris,
con dire che san Lodovico, dimorando
in Cipri, spedì a Venezia per aver soccorso
di viveri. Gli spedirono i Veneziani
sei navi cariche di grano, vino e di
altri commestibili, e un corpo ancora di
combattenti. Lo stesso fecero altre città
ed isole:<i> hoc Frederico non tantum permittente,
sed propitius persuadente. Similiter
et ipse Fredericus, ne aliis inferior
videretur, maximum eidem victualium diversorum
transmisit adminiculum</i>. Aggiugne
che il santo re per questo rinforzo
scrisse al papa, <i>ut reciperet ipsum Fredericum
in gratiam suam, nec amplius
tantum Ecclesiae amicum ac benefactorem
impugnaret vel diffamaret, per quem
ipse et totus exercitus christianus, ab imminenti
famis discrimine respiravit</i>. Anche
la regina Bianca madre del re ne
scrisse con premura al papa; ma questi
non si potè mai piegare, e più che mai
seguitò ad impugnar Federigo. Abbiamo
<span class="pagenum" id="Page_1211">[1211]</span>
infine una lettera di Federigo scritta a
san Lodovico <span class="fnote">[Petrus de Vineis, lib. 3, epist. 23.]</span>, in occasione d'inviargli
de' viveri e dei cavalli, dove esprime
il desiderio di andare a trovarlo in persona
alla crociata: dal che si truova impedito
per la guerra che gli faceva il
papa. Eppure Pietro da Curbio non ebbe
scrupolo di scrivere tutto al rovescio.
Che poi il cardinal Capoccio in questi
tempi, spedito per legato dal pontefice
verso la Puglia, facesse ribellar varie
terre e baroni al medesimo Federigo, lo
abbiamo dallo stesso Paris. Era restato
in Lombardia vicario del padre il re
Enzo. Fumava egli di collera contra dei
Parmigiani per l'antecedente rotta, e
contra de' Bolognesi a cagion de' danni
inferiti a' Modenesi e alla Romagna, per
opera loro ribellata a suo padre. Fecero
in quest'anno i Parmigiani <span class="fnote">[Chron. Parmense, tom. 9 Rer. Ital.]</span>, uniti coi
Mantovani, uno sforzo alla volta di Brescello,
che era stato rovinato insieme
con Guastalla da Eccelino, durante l'assedio
di Parma. Rifabbricarono essi quel
castello, e vi misero buona guarnigione.
Assicurato così il passo del Po, condussero
alla lor città grani, sale ed altre
vettovaglie, delle quali penuriavano. Ma
un giorno all'improvviso eccoti comparire
il re Enzo coi Cremonesi fino alle
porte di Parma. Matteo Paris scrive che
entrarono anche in Parma le sue genti,
e dopo aver fatta gran copia di prigioni
se ne andarono. Non è cosa sì facile da
credere. Venne poscia a Modena, menando
seco una bell'armata di Cremonesi,
Tedeschi, ed altri popoli, a' quali si
aggiunsero i Modenesi. Erano venuti i
Bolognesi <span class="fnote">[Chron. Bononiens., tom. 18 Rer. Ital.]</span> con poderoso esercito fino
alla Fossalta, circa due miglia lungi da
Modena. La Cronica di Brescia <span class="fnote">[Chron. Brixianum, tom. 12 Rer. Ital. Annales
Veronens., tom. 8 Rer. Ital. Annales Veteres
Mutinens., tom. 11 Rer. Ital.]</span> ha
che i Bresciani ed altri collegati lombardi
furono in aiuto di essi Bolognesi, i quali
aveano allora per podestà Filippo degli
<span class="pagenum" id="Page_1212">[1212]</span>
Ugoni bresciano. Le città ancora della
Romagna loro spedirono rinforzi di gente.
Nel mercoledì 26 di maggio si venne
ad una terribil battaglia, in cui dopo
gran mortalità di gente l'animoso re
Enzo non solamente restò sconfitto, ma
ancora con assaissimi dei suoi, e con
Buoso da Dovara, capo de' Cremonesi,
fu fatto prigione dai Bolognesi, i quali
trionfalmente il condussero alla lor città,
e confinaronlo nelle lor carceri. In esse
sopravvisse egli per più di ventidue anni,
trattato nondimeno con assai onore e
civiltà da quel comune. Per quante lettere
scrivesse dipoi Federigo suo padre,
e per quante esibizioni di riscatto facesse
ai Bolognesi per riavere in libertà il figliuolo,
nulla potè mai ottenere, riputando
gran gloria quel popolo l'avere un
riguardevol prigione, re e figliuolo, se
ben bastardo, d'un imperadore. Quando
non sia scorretto il testo di Pietro da
Curbio, è da stupire com'egli abbia
scritto <span class="fnote">[Petrus de Curbio, Vita Innocentii IV, P. I,
tom. 3 Rer. Ital.]</span> che questa vittoria dei Bolognesi
accadde <i>XII kalendas januarii, anno
quo capta est Victoria</i>.
</p>

<p>
Costernati intanto i Modenesi per
così grave disgrazia, si ritirarono alla lor
città, attendendo a ben provvederla e
fortificarla, perchè già miravano da lungi
qual tempesta loro sovrastasse. Infatti
nel mese di settembre si presentò sotto
Modena il cardinale Ottaviano con tutte
le forze de' Bolognesi e degli Aigoni <span class="fnote">[Memor. Potest. Regiens., tom. 8 Rer. Ital.]</span>,
cioè della fazione fuoruscita di Modena,
e la strinse di assedio. Se vigorosa fu
l'offesa, minore non fu la difesa. Gittarono
un dì gli assedianti con una briccola,
ossia macchina da lanciar pietre,
un asino morto con ferri d'argento entro
la città con altra carogna. Da questa
ignominia irritato il generoso popolo
modenese, fece una sortita con tal empito,
che tolse ai Bolognesi la briccola,
e la mise in pezzi. Essendosi dunque
ostinatamente sostenuti i Modenesi
<span class="pagenum" id="Page_1213">[1213]</span>
per più di tre mesi, nè veggendo speranza
di soccorso, diedero orecchio ad un
trattato di pace offertogli dal cardinale <span class="fnote">[Annales Veteres Mutinens., tom. 11 Rer.
Ital.]</span>.
Si stabilì esso nel dì 15 di dicembre. Nè
già sussiste ciò che narra il Monaco Padovano <span class="fnote">[Monach. Patavin., in Chron. tom. 8 Rer.
Ital.]</span>,
cioè che Modena si sottomettesse
ai Bolognesi. Restarono essi nella
lor libertà, obbligati nondimeno di star
fedeli alla parte pontificia, e di ricevere
ne' bisogni guardie nella loro città. Si
leggono i capitoli d'essa pace presso il
Sigonio <span class="fnote">[Sigon., de Regno Ital., lib. 18.]</span>. Tornarono allora alla patria
i Rangoni cogli altri fuorusciti di Modena,
e fu levato alla città l'interdetto, a
cui in questi tempi erano sottoposte tutte
le città aderenti a Federigo. Ad esso
imperadore fu attribuito a delitto il non
averne permesso l'osservanza nelle città
della Puglia. Ora nello stesso tempo che
l'armi pontificie erano addosso ai Modenesi,
anche i Parmigiani coi fuorusciti
reggiani fecero oste contro la città di
Reggio, e distrussero alcuno dei suoi
borghi. Secondo la Cronica antica di
Reggio <span class="fnote">[Memor. Potest. Regiens.]</span>, nel giugno, Simone de' Manfredi
bandito da Reggio, occupò ad essi
Reggiani le castella di Novi, Arola e Santo
Stefano. Il Sigonio aggiugne, che i
Reggiani col re Enzo ad Arola vi fecero
prigione tutta la guarnigione, e inoltre
ducento cavalieri parmigiani, che venivano
per guardia a quel castello. Volle
poi Enzo far uccidere questi prigionieri
in faccia a Parma; e l'avrebbe fatto il
crudele, se avvertito che i Parmigiani
poteano con usura rendergli la pariglia,
non fosse desistito da questo inumano
disegno <span class="fnote">[<i>Se nel 26 maggio fu fatto prigioniero dai
Bolognesi, come nel giugno il re Enzo poteva
essere ad Arola?</i> L'Ed.]</span>. In quest'anno i Manfredi
Faentini, famiglia che comincia ora a
farsi udire nella storia, occuparono la
città di Faenza, mettendo in fuga la guardia
<span class="pagenum" id="Page_1214">[1214]</span>
che v'era de' Bolognesi <span class="fnote">[Matth. de Griffonibus, Hist. tom. 18 Rer.
Ital.]</span>. E, secondo
gli Annali di Cesena <span class="fnote">[Chron. Caesen., tom. 14 Rer. Ital.]</span>, i conti di
Bagnacavallo coi loro partigiani s'impadronirono
della città di Ravenna, con
iscacciarne Guido da Polenta e la fazione
guelfa, siccome osservò ancora Girolamo
Rossi <span class="fnote">[Rubeus, Hist. Ravenn., lib. 6.]</span>. Perciò dal cardinale Ottaviano
furono i Ravegnani dichiarati
nemici e ribelli della Chiesa romana, del
re Guglielmo e de' Bolognesi. Così tornarono
di nuovo ad imbrogliarsi gli affari
della Romagna.
</p>

<p>
E, a proposito del re Guglielmo <span class="fnote">[Piena Esposizione cap. 9.]</span>,
ho io altrove prodotto un suo documento
nell'anno 1249, con cui a dì 2 d'ottobre
dà in feudo a Tommaso da Fogliano
nobile reggiano, nipote e maresciallo di
papa Innocenzo IV, i diritti che, <i>ratione
imperii</i>, a lui competevano <i>in civitate,
districtu et episcopatu cerviensi, et in
Bertonoro, et territorio, et districtu suo</i>, ec.
Da gran tempo la Chiesa romana non
avea più dominio in quella provincia,
anzi neppur vi pretendeva. Spettava essa
all'imperio; e per chiarirsene meglio, si
osservi che il papa stesso quegli fu che
impetrò questo dono al nipote dal re
Guglielmo, e nella bolla di confermazione
confessa il medesimo papa che quei
sono Stati dell'imperio. Perciò si legge
bensì nella sentenza proferita contra di
Federigo nel concilio di Lione dell'anno
1245 per uno de' suoi reati l'aver egli
occupata la marca d'Ancona, il ducato
di Spoleti e Benevento; ma non si fa già
doglianza, perch'egli facesse il padrone
nella Romagna. Finalmente si noti presso
l'Ughelli <span class="fnote">[Ughell., Ital. Sacr., tom. 2, in Episcop. Sarsin.]</span> una concessione fatta dal
suddetto Tommaso da Fogliano, come
conte della Romagna, di alcune castella
al vescovo di Sarsina nel dì 18 agosto
del 1259, dove chiaramente dice, esser
quelli <i>di giurisdizione imperiale</i>. Andiamo
ora a Padova. Da che <i>Eccelino</i> seppe la
<span class="pagenum" id="Page_1215">[1215]</span>
prigionia del re Enzo, considerando che
anche Federigo suo padre era in Puglia
e mal sano <span class="fnote">[Roland., lib. 6, cap. 1 et seq.]</span>, cominciò a formar pensieri
di stabilir meglio la sua fortuna, e
con indipendenza ancora da esso imperadore.
S'impadronì dunque nell'anno
presente della città di Belluno, che era
dei signori da Camino. Poscia occupò
con frode la forte terra e rocca di Monselice,
togliendola agli ufficiali e soldati
di Federigo. Levò poi dal mondo sotto
varii pretesti alcuni che gli faceano ombra
in Padova. Era egli avanzato in età:
contuttociò menò moglie nel settembre
di quest'anno Beatrice, figliuola di Buontraverso
da Castelnuovo. E senza pur
condurla a casa, nello stesso mese mosse
l'armata de' Padovani, Vicentini e Veronesi,
e andò sino a Porto e a Legnago <span class="fnote">[Paris. de Cereta, Annal. Veronens., tom. 8
Rer. Ital.]</span>.
Poi segretamente fatta una contromarcia,
la notte della vigilia di san
Matteo si presentò alla nobil terra di Este,
dove un traditore per nome Vitaliano da
Arolda gli diede una porta. Il popolo
sorpreso da questa inaspettata novità, se
ne fuggì chi qua e chi là <span class="fnote">[Monachus Patavinus, in Chron., tom. 8
Rer. Ital.]</span>. Fu data a
sacco la terra, ed incontanente formato
l'assedio della rocca con belfredi ossia
bitifredi, cioè torri di legno, petriere e
trabucchi, che continuamente dì e notte
flagellavano le mura, le torri e il palazzo
del marchese. Alcuna di quelle macchine
dicono che rotava per aria pietre pesanti
più di mille e ducento libbre; il che ai
nostri dì potrebbe parer cosa incredibile.
Fece anche venir colà dalla Carintia dei
minatori, che gli promisero di far delle
stupende mine. Dopo un mese d'assedio
gli assediati diedero la fortezza ad Eccelino
con onesta capitolazione. Impadronissi
dipoi di Vighizuolo e di Vescovana,
luoghi tutti del marchese, e fece distruggerli.
Non tentò per allora Cerro e Calaone,
perchè fortezze di buon polso, e
<span class="pagenum" id="Page_1216">[1216]</span>
solamente gli bastò di bloccarle, acciocchè
non v'entrassero viveri. Dopo un anno
ancor queste vennero in suo potere. Tale
fu il danno che nell'anno presente ebbe
<i>Azzo VII</i>, marchese d'Este, trovandosi
egli in Ferrara per podestà, senza che
apparisca alcun suo movimento in soccorso
di quelle sue terre. Dopo avere
<i>Jacopo Tiepolo</i> doge di Venezia rinunziata
la sua dignità a cagion della vecchiaia,
terminò i suoi giorni nel dì 9 di luglio
dell'anno presente <span class="fnote">[Dandul., in Chron., tom. 12 Rer. Ital.]</span>. In suo luogo fu
sostituito <i>Marino Morosino</i>.
</p>

<hr />
</div>

<div class="chapter">
<h2 class="hidden" id="MCCL">MCCL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCL</span>. Indizione <span class="smcap lowercase">VIII</span>.</td>
  </tr>
  <tr>
    <td><span class="smcap">Innocenzo</span> IV papa 8.</td>
  </tr>
  <tr>
    <td><span class="smcap">Federigo</span> II imperadore 31.</td>
  </tr>
</table>

<p>
Non passò l'anno presente senza memorabili
avvenimenti. Lagrimevole fu
quello della sacra spedizione del santo re
di Francia <i>Lodovico IX</i> in Egitto. Già egli
era padrone di Damiata; si magnificava
dappertutto in quelle parti la sua probità,
e il valore delle sue armi per varie rotte
date ai Saraceni, talmente che (se pur è
mai verisimile ciò che racconta il Joinville <span class="fnote">[Joinvill.]</span>)
dopo le disgrazie che fra poco
accennerò, avendo que' barbari ucciso il
loro Sultano, fu dibattuto non poco fra
loro, se doveano proclamar Lodovico re
di Francia per loro imperadore. Eransi
inoltre coloro ridotti a chieder pace <span class="fnote">[Nangius, Matth. Paris, et alii.]</span>,
e ad esibirgli la restituzion di Gerusalemme
e degli altri luoghi di Terra santa
tolti ai cristiani, purchè rendesse loro la
città di Damiata. La superbia, la discordia,
l'avarizia de' consiglieri e baroni
del re non permisero che si accettasse
così vantaggiosa offerta. Inviossi poi l'armata
regale alla volta del Cairo, ma fu
arrestata in cammino dalla fortezza di
Massora. Quivi stando, nè potendo ricevere
viveri da Damiata, perchè i Saraceni
presero i passi per terra e per acqua,
l'esercito per la fame e per le malattie
<span class="pagenum" id="Page_1217">[1217]</span>
epidemiche insortevi cominciò a venir
meno; e calando ogni dì più il numero dei
combattenti, il re, anch'egli infermo, determinò
di tornarsene a Damiata. Ma nel
viaggio assaliti i cristiani dall'immenso
esercito di quegl'infedeli, nel dì 5 d'aprile
furono sconfitti, ed il santo re co' principi
suoi fratelli, e con gran numero di baroni
e dodici mila di gente bassa, rimase prigione.
Non so se abbia buon fondamento
il dirsi da Giovanni Villani <span class="fnote">[Giovanni Villani, Istor., lib. 6, cap. 36.]</span> che il re
fu messo ne' ceppi: forse fu sui primi giorni.
I più antichi scrittori scrivono ch'egli
dipoi fu onorevolmente trattato da quei
Barbari. Per liberarsi convenne rendere
Damiata, e promettere di pagare settanta
mila bisanti saraceni: il Villani suddetto
dice ducento mila di parigini. Ma i più
accertati riscontri sono, che il riscatto
suo e di tutti i baroni, e del resto de' prigioni
ascendesse ad ottocento mila bisanti
d'oro. Fecesi una tregua, che fu mal
eseguita da que' perfidi. Doveano rimettere
in libertà molte migliaia di prigionieri;
neppur mille uscirono dalle lor
mani. Continuò poscia il piissimo re, venuto
ad Accon ossia Acri, a soggiornare
in quelle parti circa due anni, attendendo
a fortificar que' pochi luoghi che restavano
in poter de' cristiani. Penuriava di
viveri la città di Parma. Perchè quella di
Reggio tuttavia stava costante nel partito
imperiale, si mosse, affine di condurvene
con sicurezza, l'esercito de' Bolognesi,
Modenesi, Ferraresi e fuorusciti
reggiani, e nel dì 8 di giugno, o, per dir
meglio, nel dì 15 fino al fiume Crostolo
ne condusse una gran quantità <span class="fnote">[Annal. Veteres Mutinens., tom. 11 Rer. Ital.
Chron. Parmense, tom. 9 Rer. Ital. Memor. Potest.
Regiens., tom. 8 Rer. Ital.]</span>, che fu
ricevuta dai Parmigiani, e felicemente introdotta
nelle lor città. Venuto Ugo dei
Sanvitali da Parma alla nobil terra di
Carpi, che era allora sotto la giurisdizione
di Modena, quell'arciprete gliela
consegnò, ed egli cominciò a farvi il padrone.
Alterato per questo affare il comune
<span class="pagenum" id="Page_1218">[1218]</span>
di Modena, mise al bando tutti i
Carpigiani, e già si disponeva per procedere
ostilmente contro quella terra e distruggerla.
Ma i Carpigiani prevennero il
colpo con iscacciarne il suddetto Ugo, e
allora i Modenesi colà spedirono una
buona guarnigione per assicurarsi in avvenire
da somiglianti insulti. Anche i
Milanesi <span class="fnote">[Annales Mediolanenses, tom. 16 Rer. Ital.]</span>, per sovvenire al bisogno di
Parma, vi spedirono in quest'anno quattro
mila moggia di biade; ma nel passare
pel Piacentino, quel popolo prese e
ritenne per sè tutto quel grano. Diversamente
parla di ciò la Cronica di Parma.
Ossia che già in Piacenza fossero de' mali
umori, e a cagion d'essi venisse fatto
questo aggravio ai Milanesi e Parmigiani,
che pur erano lor collegati; ovvero che
di qua prendesse origine la discordia:
certo è che in quest'anno la fazion ghibellina
prevalse nella città di Piacenza <span class="fnote">[Chron. Placent., tom. 16 Rer. Ital.]</span>,
e quel popolo, per tanti anni in
addietro sì attaccato alla Chiesa, voltò
mantello: cotanto erano allora instabili
gli animi de' popoli italiani. Ritirossi per
questo il cardinale legato del papa da
quella città, ed anche i nobili, cedendo
alla forza de' popolari, si ridussero alle
lor castella.
</p>

<p>
Aveano i Cremonesi eletto per loro
podestà nell'anno presente il <i>marchese Oberto</i>
ossia Uberto Pelavicino, signor potente,
e Ghibellinissimo, per desiderio specialmente
di vendicarsi dell'insopportabile
affronto ricevuto dai Parmigiani, che nella
vittoria del 1248 aveano preso il loro
carroccio. Figurandosi dunque di poter
prendere Parma, che scarseggiava allora
di vettovaglie, il marchese Oberto, con
grosso esercito di essi Cremonesi e dei
fuorusciti di Parma, da Borgo San Donnino
s'incamminò a quella volta. Arditamente,
benchè con forze disuguali, uscì
il popolo di Parma <span class="fnote">[Monachus Patavinus, in Chron. Memorial.
Potest. Regiens.]</span> contro i nemici,
conducendo il suo carroccio appellato
<span class="pagenum" id="Page_1219">[1219]</span>
Biancardo, e nel giovedì 18 di agosto in
un luogo chiamato Agrola attaccò un fierissimo
combattimento. Nel furor della
battaglia s'alzò una voce de' fuorusciti:
<i>alla città, alla città</i>: il che udito da' Parmigiani,
abbandonato il conflitto, furiosamente
retrocederono per prevenire il
tentativo de' nemici. Tale fu la calca di
essi al ponte della città, che questo si
ruppe, nè solamente precipitarono e si
annegarono nell'acqua della fossa coloro
che v'erano sopra, ma assaissimi altri di
quei che venivano dietro, incalzati non
meno dai suoi che dai Cremonesi. Perì
per quell'accidente e per le spade dei
nemici gran quantità di cittadini di Parma,
e ne restarono prigionieri tre mila
pedoni ed assaissimi cavalieri, giacchè era
loro tolto l'ingresso nella città. Furono
tutti condotti a Cremona in trionfo, trionfo
soprattutto, secondo l'opinion d'allora,
nobilitato dalla presa ancora del
carroccio parmigiano, per cui si fece gran
festa da' Cremonesi. Restò in Parma per
lungo tempo la memoria di questo infelice
giorno, nominato la <i>mala zobia</i>.
Scrive il Sigonio <span class="fnote">[Antonio Campo, Istor. di Cremona.]</span> ch'essi prigioni furono
dipoi tormentati e ingiuriati, acciocchè
si riscattassero; ma, se crediamo
ad Antonio Campo <span class="fnote">[Sigon., de Regno Ital., lib. 18.]</span>, cavate loro le brache
per ischerno e vergogna, furono rimessi
in libertà. Con questa vittoria tal
credito si acquistò il marchese Oberto
Pelavicino, che a poco a poco in altissimo
stato salì, siccome andremo vedendo.
Da lì a tre dì essendo assediato Mozano
castello di Parma da Alverio da Palù ossia
da Palude, e giunta nuova che i Mantovani
venivano in aiuto di Parma, animosamente
essi Parmigiani corsero a liberar
quel castello, e vi fecero prigioni
cento degli assedianti. Anche i Reggiani
diedero il guasto a Novi, e presero Campagnola
con ducento sessanta uomini.
Dal vedere che i Milanesi <span class="fnote">[Annal. Mediol., tom. 8 Rer. Ital. Gualvan.
Flamma, in Manipul. Flor., cap. 284.]</span> in questo
<span class="pagenum" id="Page_1220">[1220]</span>
anno presero ai Lodigiani le castella di
Fissiraga, Brignate e Zimido, si può conghietturare
che il comune di Lodi coll'esempio
di Piacenza si staccasse dalla lega
di Lombardia, ed abbracciasse il partito
imperiale. Molti nondimeno de' Milanesi
pel soverchio caldo morirono in essa spedizione;
laonde quello fu poi chiamato
<i>l'esercito della Caldana</i>. Nell'agosto dell'anno
precedente <span class="fnote">[Rolandinus, lib. 6, cap. 3 et seq.]</span> aveva Eccelino da
Romano data la podesteria di Padova ad
Ansedisio de' Guidotti, figliuolo d'una sua
sorella, fatto dalla natura per essere ministro
d'un crudele tiranno. Costui nell'anno
presente per sua iniquità, ed ordine
ancora dell'inumano suo zio, levò
di vita molti cittadini di Padova a cagione
d'alcuni versi fatti contra di Eccelino,
o sotto altri pretesti. Fra questi
spezialmente si contò Guglielmo da Campo
San Piero, uno de' più cospicui non
solo di Padova, ma anche della marca di
Ancona.
</p>

<p>
Passò <i>Federigo</i> imperadore l'anno
presente in Puglia, senza che resti memoria
d'alcuna sua particolare azione
od impresa. Probabilmente pativa egli
qualche sconcerto nella sanità. Nondimeno
Pietro da Curbio scrive <span class="fnote">[Petrus de Curbio, Vit. Innocentii IV, P. I,
tom. 3 Rer. Ital.]</span> ch'egli
in questi tempi cacciò fuori del regno i
frati predicatori e minori, che troppo a
lui erano sospetti; alcuni ancora ne fece
tormentare e morire. Ma si è di sopra
veduto ch'egli non aspettò a quest'anno
a bandire i religiosi suddetti. Assalito fu
egli da una mortale dissenteria nel castello
di Fiorentino in Capitanata di Puglia,
e nel dì 13 di dicembre, festa di santa
Lucia, per consenso de' migliori autori <span class="fnote">[Caffari, Annal. Genuens. Monach. Patavinus,
in Chron., tom. 8 Rer. Ital. Albertus Stadensis.
Ricordano Malaspina et alii.]</span>,
cessò di vivere. Le circostanze della
sua morte posso ben io riferirle, ma con
protesta di non saper che mi credere a
quegli storici e tempi che niuna misura
ebbero negli odii e nelle passioni, nè si
<span class="pagenum" id="Page_1221">[1221]</span>
studiavano di depurar la verità dalle dicerie
del volgo. Ricordano Malaspina <span class="fnote">[Ricordano Malaspina, Istor., cap. 147.]</span>
e il suo copiatore Giovanni Villani <span class="fnote">[Giovanni Villani, Istor., lib. 6.]</span>,
ed anche Saba Malaspina <span class="fnote">[Saba Malaspina, Histor., lib. 1, cap. 2.]</span>, scrissero
che gli era stata predetta la sua morte in
Firenze, e però non volle mai entrare nè
in Firenze, nè in Faenza, senza avvedersi
che in Fiorenzuola (Fiorentino era appellato
quel luogo) dovea trovarlo la
morte. Questo racconto ha cera d'una
fandonia, dedotta forse dal non essere
egli entrato per qualche accidente in quelle
città. Aggiugne Ricordano che Manfredi
suo figliuolo bastardo, per voglia <i>di
avere il tesoro di Federigo suo padre e la
signoria del regno di Sicilia</i>, con un guanciale
postogli sulla bocca l'affogò. Anche
questa può essere una ciarla. Niuno degli
autori più antichi ne parla; nè è punto
ciò verisimile, perciocchè Federigo avea
de' figliuoli legittimi, chiamati al regno, nè
Manfredi vi potea allora aspirare; e se
questi avesse occupato i tesori del padre,
ne avrebbe renduto buon conto al re
Corrado. Finalmente scrive che Federigo
II<i> morì scomunicato e senza penitenza</i>.
Lo stesso viene asserito da Pietro da
Curbio, cappellano di papa Innocenzo IV,
e scrittore della sua Vita <span class="fnote">[Petrus de Curbio, in Vit. Innocentii IV,
cap. 29.]</span>, e dal Monaco
Padovano <span class="fnote">[Monach. Patavinus, in Chron., tom. 8 Rer.
Italic.]</span>. Eppure Guglielmo
dal Poggio, storico di questi tempi <span class="fnote">[Guillelmus de Podio, apud Du-Chesne,
cap. 49.]</span>,
Alberto Stadense <span class="fnote">[Albertus Stadensis, in Chron.]</span>, scrittore parimente
contemporaneo, e Matteo Paris (non già
il suo Continuatore), che scriveva anche
egli allora le sue storie <span class="fnote">[Matth. Paris, Hist. Angl.]</span>, affermano
esser egli morto compunto e penitente,
con aver ricevuta l'assoluzione de' suoi
peccati dall'arcivescovo di Salerno. E lo
stesso si vede confermato da una lettera
scritta da Manfredi al <i>re Corrado</i> suo
<span class="pagenum" id="Page_1222">[1222]</span>
fratello, pubblicata dal Baluzio <span class="fnote">[Baluz., tom. 1 Miscellan.]</span>. Il
cattivo concetto, in cui era Federigo, facea
che solamente si pensasse e credesse
il male di lui. In quest'anno ancora aveva
egli spedito al sultano per la liberazione
del re di Francia prigioniere. Dai
malevoli suoi fu interpretato che la spedizione
fosse tutta a fine contrario. Per
altro a Federigo non mancarono delle
rare doti, accennate da Niccolò da Jamsilla <span class="fnote">[Nicolaus de Jamsilla, Hist., tom. 8 Rer. Ital.]</span>,
affezionato partigiano di Manfredi
suo figliuolo; cioè gran cuore, grande
intendimento ed accortezza, amore
delle lettere, ch'egli fu il primo a richiamare
e dilatare nel suo regno; amore
della giustizia, per cui fece molti bei regolamenti,
conoscenza di varie lingue,
ed altre prerogative. Ma questi suoi pregi
furono di troppo offuscati dalla sfrenata
sua ambizione, per cui si mise in
pensiero di abbattere la libertà de' Lombardi,
senza mai volere ammettere la
pace di Costanza, e di abbassare sconciamente
anche l'autorità e potenza del
romano pontefice e degli altri ecclesiastici.
La religione, che in lui era ben
poca, veniva perciò bene spesso calpestata
dalla sua politica. Quindi le discordie
e guerre, e da esse la necessità di
scorticare i sudditi, e il pretesto d'affliggere
con ismoderate gravezze le persone
ecclesiastiche e le chiese. Colla sua crudeltà,
colla sua lussuria diede ancora
frequenti occasioni di sparlare di lui; e
principalmente la doppiezza sua, e il non
attener parola, gli tirarono addosso la
solita pena, che non gli era creduto neppur
quando parlava di cuore e daddovero.
Insomma lasciò egli dopo di sè fama
e nome piuttosto abbominevole, di cui
non si cancellerà sì di leggeri la memoria.
Fece testamento, in cui dichiarò suo
erede nel regno di Sicilia <i>Corrado</i> re dei
Romani e di Germania. V'ha chi scrive,
aver egli lasciata la Sicilia e Calabria ad
<i>Arrigo</i> fanciullo, a lui partorito da Isabella
<span class="pagenum" id="Page_1223">[1223]</span>
d'Inghilterra sua terza moglie. Non
così parla il suo testamento. Costituì ancora
balio ossia governatore del regno in
lontananza d'esso Corrado, <i>Manfredi</i> suo
figliuolo bastardo, a cui lasciò in retaggio
il principato di Taranto con quattro altri
contadi. Ordinò che si restituissero alla
Chiesa tutti i suoi Stati e diritti, purchè
anch'essa restituisse quelli dell'impero.
Le altre sue disposizioni si leggono nel
suo testamento, pubblicato in questi ultimi
tempi da varie persone.
</p>

<hr />
</div>

<div class="chapter">
<h2 class="hidden" id="MCCLI">MCCLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLI</span>. Indizione <span class="smcap lowercase">IX</span>.</td>
  </tr>
  <tr>
    <td><span class="smcap">Innocenzo</span> IV papa 9.</td>
  </tr>
  <tr>
    <td>Imperio vacante.</td>
  </tr>
</table>

<p>
Se fosse con disgusto o piacere intesa
in Lione da papa <i>Innocenzo</i> la morte di
<i>Federigo II</i>, non ha bisogno il lettore che
io lo decida. Dirò bensì che egli più che
mai non solo si accinse a promuovere in
Germania gli affari del <i>re Guglielmo</i> sua
creatura, e a deprimere, por quanto gli
era possibile, il <i>re Corrado</i>, non meno
odiato da lui che il suo padre Federigo,
con iscomunicarlo ancora, e dichiararlo
decaduto da ogni diritto sopra i regni;
ma eziandio più che, mai senza risparmio
d'indulgenze plenarie e di crociate <span class="fnote">[Matth. Paris, Hist. Angl.]</span>, si
diede a commuovere i vescovi, baroni e
popoli della Germania, Sicilia e Puglia
contra di lui. Tutto ciò s'ha dagli Annali
Ecclesiastici del Rinaldi e da Matteo
Paris. Nè andarono a voto i maneggi
del pontefice. Ribellaronsi <span class="fnote">[Nicolaus de Jamsilla, Hist., tom. 8 Rer. Ital.]</span> le città di
Foggia, Andria e Barletta, e, quel che è
più, Napoli e Capoa; e questo esempio
fu seguitato dai conti di Caserta e Cerra
della casa di Aquino, che possedevano
allora quasi tutto il paese posto tra il
Garigliano e il Volturno. Papa Innocenzo
IV promise a tutti dei gran privilegii
e gagliarda assistenza di soccorsi. Manfredi,
giovane allora d'anni dieciotto, ma
savio e grazioso, che avea preso le redini
<span class="pagenum" id="Page_1224">[1224]</span>
del governo a nome del re Corrado suo
fratello, non perdè tempo ad accorrere con
quante forze potè contra de' sollevati, e
gli riuscì di ridurre alla primiera ubbidienza
le tre prime città, e di assicurarsi
di quelle di Avellino ed Aversa. Mise poi
l'assedio a Napoli, e diede il guasto a
quel territorio; ma per quanto egli si
studiasse di tirar fuori della città i Napoletani
per dar loro battaglia, essi, più
accorti di lui, si tennero sempre alla sola
difesa delle mura. Una Cronica di Sicilia <span class="fnote">[Chronic. Sicil., cap. 26, tom. 10 Rer. Ital.]</span>
aggiugne che anche Messina,
Castello San Giovanni ed altri luoghi si
ribellarono a Corrado in Sicilia. Intanto
il pontefice Innocenzo, omai libero dalla
paura di Federigo, per dar più calore
alle sollevazioni della Puglia e agli altri
affari dell'Italia, dopo Pasqua si mosse
da Lione, e, venuto a Marsilia, per la
Provenza e per la riviera del mare felicemente
arrivò a Genova patria sua <span class="fnote">[Caffari, Annal. Genuens., lib. 6, tom. 6 Rer.
Ital.]</span>.
Trovò quella città in gran festa e magnificenza,
non solamente per la venuta sua,
ma ancora perchè le città di Albenga e
Savona con altri luoghi dianzi ribelli,
scorgendo la difficoltà di potersi sostenere,
dappoichè era mancata la vita e
potenza di Federigo imperadore, erano
tornate all'antica ubbidienza del comune
di Genova. Quivi scomunicò il re Corrado <span class="fnote">[Matth. Paris, Hist. Angl.]</span>,
i Pavesi, Cremonesi, ed alcuni
popoli del partito imperiale. Sciolse dalla
scomunica <i>Tommaso di Savoia</i> già conte
di Fiandra, e gli diede per moglie una
sua nipote con ricca dote. Concorsero
alla città di Genova i podestà e gli ambasciatori
di tutte le città e dei principi che
erano del suo partito, e particolarmente
quei di Milano, Brescia, Mantova e
Bologna. Diede loro il papa benigna
udienza; e perchè desideravano ch'egli
passasse per le loro città, determinò di
compiacerli. Sul fine dunque di giugno
venuto a Gavi e Capriata, fu quivi accolto
<span class="pagenum" id="Page_1225">[1225]</span>
dalla milizia milanese <span class="fnote">[Annales Mediol., tom. 14 Rer. Ital.]</span>, e scortato, perchè
Vercelli tuttavia seguitava la parte
imperiale, e nel dì 7 del mese suddetto
entrò in Milano, accoltovi con grandioso
e mirabil incontro e somma divozione
da quel popolo, e prese alloggio nel monistero
di Sant'Ambrosio. E perciocchè
era morto in Genova il loro podestà, ne
diede loro un nuovo, cioè Gherardo dei
Rangoni da Modena. Fermossi poi por
varii affari il pontefice in quella città
lo spazio di sessantaquattro giorni. È
lecito il credere che uno de' più importanti
fosse quello di staccare dal partito
ghibellino la vicina città di Lodi. Nata in
quella città discordia fra due famiglie
potenti <span class="fnote">[Gualvan. Flamma, Manipul. Flor., cap. 285.]</span>, cioè fra i Vistarini e gli Averganghi,
questi ultimi ricorsi a Cremona,
v'introdussero un presidio ghibellino.
Mise per questo il papa l'interdetto in
quella città, perchè allora si contava per
delitto da gastigar coll'armi spirituali il
seguitar la fazione imperiale. Ciò udito
i Milanesi, senza farsi molto pregar da
Sozzo de' Vistarini, mossero il loro esercito,
ed entrarono anch'essi in Lodi, e
cominciarono a disputarne il possesso ai
Cremonesi. V'era anche <i>Eccelino</i> da Romano
con Buoso da Doara, se crediamo
agli storici di Milano; ma, secondo la
Cronica Veronese <span class="fnote">[Paris de Cereta, Annal. Veronens., tom. 8
Rer. Ital.]</span>, v'intervennero solamente
gli ambasciatori di quel tiranno,
cioè Federigo dalla Scala e Rinieri dalla
Isola. E secondo la Cronica di Matteo Griffone <span class="fnote">[Matth. de Griffonibus, Memor., tom. 18
Rer. Ital.]</span>,
Buoso solamente nell'ottobre di
quest'anno fu rilasciato dalle carceri di
Bologna. Finalmente i Cremonesi, non
potendo resistere alla forza dei Milanesi,
voltarono le spalle, e Lodi restò in potere
d'essi Milanesi, che ne diedero il dominio
per dieci anni a Sozzo de' Vistarini, e vi
diruparono il castello dell'imperadore.
Scrivono i suddetti storici milanesi che
nel mese d'aprile di quest'anno fu stabilita
<span class="pagenum" id="Page_1226">[1226]</span>
una pace perpetua fra le città di
Milano e Pavia. Della verità di questo
fatto è da dubitare; imperciocchè Parisio
da Cereta asserisce che i Pavesi continuarono
nella lega de' Cremonesi ghibellini,
e con essi ancora si trovarono all'assedio
di Lodi.
</p>

<p>
Ricuperarono i Milanesi in questo
anno il castello di Caravaggio, e, in pena
della ribellione, lo distrussero. Da Milano
passò dipoi papa Innocenzo a Brescia
nel mese di settembre, e di là a Bologna,
dove nel dì 8 di ottobre consecrò la
chiesa di San Domenico. Oltre a Pietro
da Curbio <span class="fnote">[Petrus de Curbio, Vita Innocentii IV, P. I,
tom. 3 Rer. Ital.]</span>, gli Annali vecchi di Modena <span class="fnote">[Annales Veteres Mutinens., tom. 11 Rer.
Italic.]</span>
mettono il suo cammino per
Brescia, Mantova, Ferrara e Bologna,
con poscia soggiugnere che passò anche
per Modena: il che pare che non ben si
accordi. Nella Cronica di Reggio <span class="fnote">[Memoriale Potest. Regiens., toro. 8 Rer.
Italic.]</span> si
ha ch'egli da Mantova venne a San Benedetto
di Polirone, poscia a Ferrara e
a Bologna. Ricobaldo scrive <span class="fnote">[Richobald., in Pomar., tom. 9 Rer Ital.]</span>, che essendo
egli fanciullo, il vide predicare al
popolo in Ferrara nella festa di san Francesco
di ottobre. Andò finalmente il pontefice,
passando per la Romagna, a posarsi
e a fissare la sua residenza in Perugia,
perchè non si fidava di Roma,
dove bollivano molle fazioni, nè vi mancavano
partigiani dell'imperio. Presero
in quest'anno i Cremonesi il castello di
Brescello sul Po, che era de' Parmigiani <span class="fnote">[Chron. Parmense, tom. 9 Rer. Ital.]</span>,
e ne condussero prigionieri a
Cremona i soldati che vi stavano in
guardia. Continuò la guerra fra il popolo
e i nobili fuorusciti di Piacenza. S'impadronirono
questi ultimi della rocca di
Bardi, e disfecero un corpo di fanti e
cavalli, che colà venivano per soccorso.
Unitosi coi popolari di Piacenza il <i>marchese
Oberto</i> Pelavicino, e colla milizia
<span class="pagenum" id="Page_1227">[1227]</span>
cremonese, andò ai danni de' Parmigiani,
e prese le castella di Rivalgario e di Raglio,
che poi diede alle fiamme: nel qual
tempo il popolo di Piacenza distrusse il
ponte sul Po per paura di Milano. Tolsero
ancora essi popolari piacentini alcune
altre castella ai nobili, con isfogare
la lor rabbia contra le insensate mura.
In questo medesimo anno Eccelino da
Romano colla milizia di Verona, Padova,
Vicenza e Trento, per venti giorni stette
nel distretto di Mantova, spogliando e
guastando il paese <span class="fnote">[Paris de Cereta, Chron. Veron., tom. 8
Rer. Ital.]</span>. Ma ecco nel mese
di ottobre calare in Italia <i>Corrado re</i> di
Germania. Bisogna ben credere che si
fossero molto rinvigoriti ed assicurati i
suoi affari in essa Germania, ed abbassati
quei del <i>re Guglielmo</i> d'Olanda, dacchè
esso Corrado si potè arrischiare a
venirsene di qua dalle Alpi. E veramente
Matteo Paris <span class="fnote">[Matth. Paris, Hist. Angl.]</span> fa abbastanza intendere
che Guglielmo cominciò ad essere in
dispregio presso i principi tedeschi. Arrivato
che fu Corrado a Verona, ricevè
quante dimostrazioni di gioia e rispetto
potea mai desiderare da Eccelino. Passò
dipoi coll'esercito suo di Tedeschi, e
con quello dei Veronesi, Padovani e Vicentini
di là dal Mincio, ed accampatosi
al castello di Goito, quivi tenne un parlamento
coi Cremonesi, Pavesi, Piacentini,
ed altri popoli del suo partito. Dopo
quindici giorni ritornato a Verona, continuò
il suo viaggio con disegno di passar
a buona stagione per mare in Puglia.
Tanto il Monaco Padovano che Parisio
da Cereta ed altri storici <span class="fnote">[Monach. Patavinus, in Chron., tom. 8 Rer.
Ital. Paris de Cereta, Annal. Veron, Annal. Mediol.
et alii.]</span> scrivono
che in quest'anno il principe Rinaldo
figliuolo di <i>Azzo VII</i> marchese d'Este,
che già per ostaggio fu mandato in Puglia
da Federigo II imperadore, terminò
i suoi giorni in quelle contrade. Papa
Innocenzo IV in una lettera <span class="fnote">[Raynald., in Annal. Eccles.]</span> scritta
<span class="pagenum" id="Page_1228">[1228]</span>
nel giugno di quest'anno a <i>Pietro cardinale</i>
legato per indurre Manfredi a voler
sottomettere e cedere il regno alla Chiesa
romana, fra le altre cose gli raccomanda
la liberazione del suddetto Rinaldo. Alcuni
scrittori tengono che Manfredi o
per iniqua sua politica, o per ordine del
re Corrado, se ne sbrigasse col veleno.
Chi ci può assicurar della verità in tempi
di tante dicerie e calunnie? Quel che
è certo, restò di lui un picciolo figliuolo,
a cui fu posto il nome d'<i>Obizzo</i>. Giacchè
le cattive congiunture de' tempi aveano
privato il marchese del caro suo figliuolo,
si fece egli portare a Ferrara il nipotino,
e, riconoscendo in esso le fattezze e lo
spirito del defunto figliuolo, il dichiarò
poi suo erede; e noi a suo tempo il vedremo
padrone di Ferrara e d'altre città.
In questi tempi Eccelino da Romano più
che mai seguitò ad infierire contra dei
Padovani. Le di lui crudeltà minutamente
vengono riferite da Rolandino <span class="fnote">[Roland., lib. 6, cap. 15.]</span> testimonio
di veduta. Sul principio di questo
anno nel dì 7 di gennaio il popolo di
Firenze <span class="fnote">[Ricordano Malaspina, Istor., cap. 144.]</span>, dacchè ebbe intesa la morte
di Federigo II, si mosse a rumore; e rimise
in città la fazione guelfa fuoruscita,
e fece loro far pace coi Ghibellini. Ma
poco andò ch'essi Ghibellini furono forzati
a ritirarsi fuori di città. Fecero poi
oste i Fiorentini nel mese di luglio a
Pistoia, che si reggeva in questi tempi a
parte ghibellina. I Pistojesi, venuti con
loro a battaglia, ne rimasero sconfitti a
Monte Robolino. Ebbero i medesimi Fiorentini
guerra ancora coi Sanesi <span class="fnote">[Chron. Senense, tom. 15 Rer. Ital.]</span>, perchè
questi ricettarono i lor banditi, ed
erano in lega coi Pisani e Pistoiesi di
fazion ghibellina. Abbiamo dalla Cronica
di Reggio <span class="fnote">[Memoriale Potest. Regiens., tom. 8 Rer.
Italic.]</span> che gli Alessandrini e Milanesi
una tal rotta diedero al popolo di
Tortona, che la maggior parte d'esso
restò prigioniere.
</p>

<p>
<span class="pagenum" id="Page_1229">[1229]</span>
</p>

<hr />
</div>

<div class="chapter">
<h2 class="hidden" id="MCCLII">MCCLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLII</span>. Indizione <span class="smcap lowercase">X</span>.</td>
  </tr>
  <tr>
    <td><span class="smcap">Innocenzo</span> IV papa 10.</td>
  </tr>
  <tr>
    <td>Imperio vacante.</td>
  </tr>
</table>

<p>
Abbiamo di certo che il <i>re Corrado</i>
nel dì 4 di dicembre dell'anno precedente
si partì da Verona, e, fatto il viaggio per
Vicenza e Padova, s'imbarcò in mare
coll'aiuto di Eccelino, e passò a Porto
Naone <span class="fnote">[Sigon., de Regn. Ital., lib. 19.]</span>. I conti suoi erano di poter
giugnere in Puglia per mare in pochi
giorni, con risoluzione di tenere in Foggia
per la festa del Natale un general parlamento.
In qual tempo precisamente vi
arrivasse egli, non è ben chiaro. Niccolò
da Jamsilla <span class="fnote">[Nicolaus de Jamsilla, tom. 8 Rer. Ital.]</span> scrive ch'egli sbarcò a Siponto
nell'anno presente senza specificarne
il giorno. Altrettanto abbiamo dalla
Cronica Cavense <span class="fnote">[Chron. Cavense, tom. 7 Rer. Ital.]</span>. Non può certamente
stare ciò che si legge nel Diario di Matteo
Spinelli <span class="fnote">[Matteo Spinelli, Diario, tom. 7 Rer. Ital.]</span>: cioè che <i>alli 27 d'agosto 1251
venne lo re Corrado coll'armata de' Veneziani,
e sbarcò a Pescara, o alla montagna
di Sant'Angelo</i>. Nel tempo suddetto Corrado
neppur era giunto in Lombardia. E il
Continuatore di Caffaro <span class="fnote">[Caffari, Annal. Genuens., lib. 6, tom. 6
Rer. Ital.]</span> scrive ch'egli
non già si servì di legni veneziani, ma
<i>transiens per Marchiam venit in partibus
Istriae et Sclavoniae, ibique sexdecim galeas
regni, quae serie paratae erant, ipsum
regem cum sua comitiva levaverunt, et
ipsum in Apuliam traduxerunt</i>. Giunto
questo principe in Puglia, ricevè gli ossequii
e il giuramento di fedeltà dai baroni,
e specialmente fece buona accoglienza a
Manfredi principe di Taranto suo fratello,
con lodare la sua condotta, e prendere
da lui tutte le necessarie informazioni
dello stato presente degli affari. Avendo
poscia, o mostrando premura della grazia
di papa <i>Innocenzo</i> <span class="fnote">[Petrus de Curbio, Vita Innocent. IV, P. I,
tom. 3 Rer. Ital.]</span>, che avea già
<span class="pagenum" id="Page_1230">[1230]</span>
fulminata la scomunica contra di lui e di
tutti i suoi aderenti, gli spedì Bartolommeo
marchese di Hoemburgo Tedesco,
l'arcivescovo di Trani, e Guglielmo da
Ocra suo cancelliere, suoi ambasciatori,
per ottener l'investitura del regno di Sicilia
e Puglia, e la succession nell'imperio,
con esibirsi pronto a far quello
che avesse il papa ordinato. Furono questi
cortesemente accolti; ma nulla fruttarono
i lor maneggi, stando saldo il pontefice
a pretendere che quel regno, per li
reati di Federigo suo padre, fosse decaduto
alla Chiesa romana. Da ciò irritato
Corrado, non guardò più misura alcuna,
ed attese a debellar chiunque s'era ribellato
ed avea alzato le bandiere del romano
pontefice. Le armi sue adunque,
rinforzate dai Saraceni di Nocera e Sicilia,
piombarono addosso ai conti d'Aquino,
con ispogliarli di tutte le loro terre <span class="fnote">[Nicolaus de Jamsilla, Histor.]</span>,
e con prendere e saccheggiare Arpino,
Sezza, Aquino, Sora, San Germano, ed
altri luoghi che prima s'erano dati al
papa. Verso la festa di san Martino ostilmente
s'inviò l'esercito suo contra di
Capoa; ma quella terra senza fare resistenza,
e con rendersi, schivò l'eccidio
delle persone. Altro non vi restava che
la città di Napoli, la quale negasse ubbidienza.
Questa, confidata nella sua situazione,
nelle forti mura, e nella speranza
de' soccorsi del papa, si accinse ad una
gagliarda difesa. Passò dunque lo sdegnato
re all'assedio di quella città nel dì
primo di dicembre, secondochè è scritto
nel Diario di Matteo Spinelli <span class="fnote">[Matteo Spinelli, Diario.]</span>, dove
nondimeno si truovano slogati gli anni.
Egli dice del 1251, ma ha da essere il
presente 1252. Nella Cronica Cavense <span class="fnote">[Chron. Cavense.]</span>
è scritto che fu dato principio all'assedio
di Napoli nel dì 18 di giugno dell'anno
seguente. Non può stare. Invece di giugno
sarà ivi scritto gennaio. Durò di molti
mesi quell'assedio. Ma in questi tempi si
raffreddò non poco il re Corrado verso
<span class="pagenum" id="Page_1231">[1231]</span>
del fratello Manfredi, anzi concepì astio
contra di lui, non ben si sa, se per sospetti
conceputi in vederlo sì savio ed
amato dai popoli, oppure per mali uffizii
fatti contra di lui dai malevoli, fra' quali
specialmente si distinse Matteo Ruffo, nato
nella città di Tropea in Calabria, che di
povera fortuna, per la sua abilità, era
arrivato sotto l'imperador Federigo II
ai primi gradi della corte, e da lui fu
lasciato aio del figliuolo <i>Arrigo</i> e vicebalio
della Sicilia. Era questi nemico dichiarato
di Manfredi. Ma non mancò prudenza a
Manfredi per navigare in mezzo a tanti
scogli. Destramente rinunziò a Corrado i
contadi di Gravina, Tricarico e Montescaglioso.
Ed ancorchè il re gli sminuisse
anche la giurisdizione nel principato di
Taranto, che solo gli restò, e tuttochè
Corrado ordinasse che Galvano e Federigo
Lancia, e Bonifazio d'Anglone, parenti
dal lato materno di Manfredi, uscissero
del regno, pure Manfredi non ne
mostrò risentimento alcuno, e seguitò
con allegria e fedeltà ad aiutare il re
suo fratello in tutte le di lui imprese.
</p>

<p>
Intanto in Lombardia, cessato il timore
di Federigo II, che teneva uniti in
più città gli animi de' cittadini, e succeduta
la troppa libertà, questa cominciò
a generar la discordia. Soprattutto in Milano
insorsero gare e dissensioni fra il
popolo e i nobili. Nel dì 6 di aprile, sabato
in albis dell'anno presente <span class="fnote">[Bolland., in Act. Sanct. ad diem 29 april.]</span>, nel
venire da Como a Milano <i>fra Pietro</i> da
Verona dell'ordine de' Predicatori, inquisitore
ed uomo di santa vita, fu da
Carino, sicario degli eretici, in vicinanza
di Barlassina sacrilegamente ucciso, e
poi nel seguente anno canonizzato e posto
nel catalogo de' martiri da papa Innocenzo
IV. Preso il sicario, e messo
nelle mani di Pietro Avvocato da Como,
allora podestà di Milano <span class="fnote">[Gualvan. Flamma, in Manip. Flor., cap. 286.]</span>, dopo dieci
giorni di prigionia, fu lasciato fuggire.
Gran sollevazione per questo sorse in
Milano; fu imprigionato il podestà, dato
<span class="pagenum" id="Page_1232">[1232]</span>
il sacco al suo palazzo, ed appena potè
egli ottenere in grazia la vita. Allora i
nobili proposero di dare il dominio della
città a <i>Leone de Perego</i> arcivescovo. Non
solamente si opposero i popolari, ma suscitarono
anzi una lor pretensione: cioè,
che non ai soli nobili, ma anche a quei
dell'ordine popolare si conferissero le
dignità e i canonicati della metropolitana.
Si venne alla forza; fu cacciato di città
l'arcivescovo, svaligiato il suo palazzo,
e maggiormente per questo crebbe la
rissa fra il popolo e la nobiltà. Capo del
popolo fu Martino dalla Torre, e de' nobili
Paolo da Soresina. Allora il popolo
chiamò per suo capitano il <i>marchese
Manfredi</i> Lancia, che venne con mille
cavalli al suo servigio. Così gli Annali di
Milano <span class="fnote">[Annales Mediolan., tom. 16 Rer. Ital.]</span>. Ma Galvano Fiamma, differisce
fino all'anno 1256 questa perniciosa
novità, e ne tornano a parlare allora
gli stessi Annali. <i>Gregorio da Montelungo</i>,
legato apostolico <span class="fnote">[Monachus Patavinus, in Chron., tom. 8 Rer.
Italic.]</span>, in ricompensa
de' tanti servigi da lui prestati alla
Chiesa romana negli anni addietro, promosso
al patriarcato d'Aquileia, nel mese
di gennaio andò a prenderne il possesso.
Morì all'incontro in Brescia <i>Ricciardo</i>
conte di San Bonifazio, lasciando dopo di
sè un glorioso nome, e un figliuolo appellato
Lodovico, che in prodezza non si
lasciò vincere dal padre. Negli Annali di
Verona <span class="fnote">[Paris de Cereta, Annal. Veronens, tom. 8
Rer. Ital.]</span> la sua morte si fa accaduta
nel febbraio dell'anno susseguente. Senza
inorridire non si possono leggere nelle
Storie di Rolandino <span class="fnote">[Roland., lib. 6, cap. 17 et seq.]</span>, del Monaco Padovano
e di Parisio da Cereta le crudeltà
praticate in questi tempi dal tiranno
<i>Eccelino</i> da Romano contra de' cittadini
di Verona e di Padova. Fecero nell'anno
presente i Parmigiani oste contro il castello
di Medesano <span class="fnote">[Chron. Parmense, tom. 9 Rer. Ital.]</span>; e quantunque <i>Oberto
marchese</i> Pelavicino co' fuorusciti
<span class="pagenum" id="Page_1233">[1233]</span>
di Parma e coi Cremonesi accorresse in
aiuto degli assediati, tuttavia s'impadronirono
di esso castello, e similmente di
quei di Berceto e Miaro. Abbiamo da
Matteo Paris <span class="fnote">[Matth. Paris, Hist. Angl.]</span> che i Romani elessero
per loro senatore per l'anno vegnente
Brancaleone di Andalò Bolognese, uomo
giusto, di gran petto, ma di non minor
rigidezza, il quale ricusò di accettare, se
non gli veniva accordata cotal dignità
per tre anni, non ostante lo statuto di
Roma. Nella Vita di papa Innocenzo <span class="fnote">[Petrus de Curbio, Vit. Innocentii IV, P. I,
tom. 3 Rer. Ital.]</span>
vien dipinto Brancaleone per un gran
Ghibellino e nemico del papa. Con questa
condizione fu accettato, e ito poscia a
Roma, tenne in esercizio le forche e le
mannaie per castigar la gente troppo sediziosa,
ed avvezza a non rispettar le
leggi. In quest'anno poi, secondo il suddetto
Paris, oppure nel 1254, secondo
Pietro da Curbio (che sembra meritar in
ciò maggior credenza), i Romani, disgustati
della superbia ed insolenza del popolo
di Tivoli, coll'esercito si portarono
contro quella città. La presero e diroccarono
con fiero esterminio; e se quei
cittadini vollero salvar la vita, convenne
che andassero scalzi e colle corde al collo
a chiedere misericordia in Roma. Per
quello nondimeno che vedremo all'anno
1254, non sussiste questa rovina di
Tivoli. Guerra grande fu del pari in Toscana <span class="fnote">[Ricord. Malasp., cap. 152. Chron. Senens.,
tom. 15 Rer. Ital.]</span>
tra i Fiorentini, Lucchesi ed
Orvietani Guelfi, e i Sanesi e Pisani Ghibellini.
Ebbero gli ultimi una rotta a Montalcino.
</p>

<hr />
</div>

<div class="chapter">
<h2 class="hidden" id="MCCLIII">MCCLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLIII</span>. Indizione <span class="smcap lowercase">XI</span>.</td>
  </tr>
  <tr>
    <td><span class="smcap">Innocenzo</span> IV papa 11.</td>
  </tr>
  <tr>
    <td>Imperio vacante.</td>
  </tr>
</table>

<p>
Continuò il <i>re Corrado</i> con gran vigore
l'assedio di Napoli, avendo condotto
colà un copioso apparato di quelle macchine <span class="fnote">[Chron. Cavense, tom. 7 Rer. Ital.]</span>,
<span class="pagenum" id="Page_1234">[1234]</span>
colle quali si faceva allora
guerra alle città e fortezze. E perciocchè
v'entravano di quando in quando dei rinfreschi
per mare, sul principio di maggio
serrò ancora quel passo con un possente
stuolo di galee, fatto venir di Sicilia <span class="fnote">[Matteo Spinelli, Diario, tom. 7 Rer. Ital.]</span>.
Volle ben egli che si desse un generale assalto
a quella città nel dì 25 d'aprile, con
promessa di tre paghe a quella nazione che
prima v'entrasse. Ma vi restarono morti
da secento Saraceni, e poco men di Tedeschi;
laonde non più si pensò a soggiogar
Napoli colla forza, ma bensì colla
fame. Si ridussero infatti que' cittadini <span class="fnote">[Sabas Malaspina, lib. 1, cap. 3.]</span>
a nutrirsi ancora co' più vili e laidi
cibi; nè più potendo, si renderono infine
a discrezione nel fine di settembre,
come ha il Diario dello Spinelli, oppure
nel dì 10 di ottobre, come si legge nella
Cronica Cavense. Alcuni scrivono che a
forza di mine fu espugnata quella città, e
che, entrato l'esercito tedesco, vi sparse
gran sangue degli abitanti. Lo Spinelli
anch'egli scrive che Corrado <i>vi fece
gran giustizia e grande uccisione</i>. È da
stupire come Pietro da Curbio e Saba
Malaspina, scrittori pontificii, non parlino
di questo macello di gente, che certo non
dovea scappare alla lor penna. Ma ne
parla bene Bortolomeo da Neocastro <span class="fnote">[Bartholomaeus de Neocastro, cap. 3, tom. 13
Rer. Ital.]</span>,
autore di questo secolo; e per questo i
Napoletani concepirono un odio implacabile
contro la casa di Suevia. La Cronica
del monistero cavense ha solamente, che
egli mandò in esilio molti de' Napoletani
ed è fuor di dubbio che fece abbattere e
spianare le belle mura di Napoli e di Capoa,
affinchè non venisse più voglia a
que' popoli di ribellarsi. Passò dipoi Corrado
a Melfi, e quivi, celebrata la festa
del santo Natale, tenne un parlamento
dei baroni del regno. Queste prosperità
di Corrado furono cagione che il pontefice
colla sua corte cominciasse in questo
<span class="pagenum" id="Page_1235">[1235]</span>
anno una tela nuova in rovina della
casa di Suevia: cioè spedì in Inghilterra <span class="fnote">[Matth. Paris, Hist. Angl.]</span>
Alberto da Parma, uno de' suoi familiari,
ad offerir la corona di Sicilia a
<i>Riccardo conte</i> di Cornovaglia, fratello di
quel <i>re Arrigo</i>, e ricco principe. Insorsero
delle difficoltà in questo maneggio. Ossia
che questo trattato venisse, come vuol
Pietro da Curbio <span class="fnote">[Petrus de Curbio, Vita Innocen. IV, cap. 31,
P. I, tom. 3 Rer. Ital.]</span>, a scoprirsi, e <i>Carlo
conte</i> d'Angiò e di Provenza, fratello del
re di Francia, si esibisse al papa; oppure
che il papa, non trovando buona disposizione
in Inghilterra, chiamasse a mercato
esso conte d'Angiò: certamente pare che
fin d'allora Carlo vi accudisse. Accadde
dipoi, che il <i>re Arrigo</i> trattò di ottenere
per suo figliuolo <i>Edmondo</i> il regno di Sicilia,
promettendo di gran cose. Pietro
da Curbio asserisce, che fu conchiuso
questo contratto col re inglese, il quale
cominciò a far preparamenti per effettuarlo.
All'incontro dal Rinaldi <span class="fnote">[Raynald, in Annal. Eccles.]</span> sotto
quest'anno sono rapportate le condizioni,
colle quali il papa esibiva a Carlo conte
d'Angiò il regno di Sicilia, ducato di Puglia
e principato di Capoa. Quivi è nominato
il suddetto Alberto da Parma, come
legato del papa. Così il Rinaldi. Contuttociò
tengo io per fermo che quel documento
appartenga ai tempi di Urbano
IV, e non ai presenti.
</p>

<p>
Gran premura fecero in quest'anno
i Romani a papa Innocenzo IV per farlo
ritornare a Roma, e, se vogliam credere
a Matteo Paris <span class="fnote">[Matth. Paris, Hist. Angl.]</span>, minacciarono anche
Perugia, se ne impediva, o non ne sollecitava
la venuta. Mal volentieri si risolveva
il pontefice a compiacerli, ben conoscendo
la difficoltà di trovar quiete fra
que' torbidi ed instabili cervelli d'allora,
avvezzi a comandare e non ad ubbidire.
Andò egli ad Assisi <span class="fnote">[Petrus de Curbio, in Vita Innocen. IV,
cap. 32 et seq.]</span> nella domenica in
albis, vi dedicò la chiesa di San Francesco,
<span class="pagenum" id="Page_1236">[1236]</span>
visitò santa Chiara inferma, che nel
dì 30 di giugno fu chiamata da Dio alla
patria de' giusti, e passò egli la state in
quella città. Poscia nel dì 6 di ottobre si
mise in viaggio verso Roma, dove dal senatore,
dal clero e popolo romano fu incontrato
fuori della città, e introdotto
con sommo giubilo ed onore. Pietro da
Curbio scrive ch'esso senatore, cioè
Brancaleone, avea fatto il possibile perchè
il papa non venisse, e andò poi macchinando
sempre contra di lui. Matteo
Paris, per lo contrario, attesta ch'egli fu
in suo favore; ed avendo il popolo romano
cominciato a muovere pretensioni
di grossissimi crediti per le spese da lor
fatte a fin di sostenere il pontefice nei
tempi di Federigo II, Brancaleone quetò
con dolci parole il lor furore, e conservò
la pace. Tornò poscia il re Corrado ad
inviare a Roma il conte di Monforte suo
zio, ed altri ambasciadori per placare il
papa, ed impetrar l'investitura del regno.
In Lombardia la città di Parma <span class="fnote">[Chron. Parmense, tom. 9 Rer. Ital.]</span> nell'anno
presente fece qualche mutazione,
pacificandosi co' Cremonesi e col <i>marchese
Oberto</i> Pelavicino capo dei Ghibellini
in queste parti. Giberto da Correggio,
soprannominato della Gente, prese
allora un gran predominio in Parma. Vi
entrarono anche i Ghibellini fuorusciti.
Altrettanto fu fatto in Reggio, dove furono
richiamati i Guelfi. Per l'accordo
suddetto il comune di Cremona restituì
a Parma il castello di Brescello, e tutti i
prigionieri parmigiani che dianzi barbaramente
erano trattati nelle carceri cremonesi.
Si riaccese in questi tempi la
guerra fra i Milanesi e Pavesi. Nel dì 10
di maggio l'esercito di Milano col carroccio <span class="fnote">[Gualv. Flamma, Manip. Flor., cap. 287.]</span>,
avendo passato il ponte di Vigevano,
s'impadronì della terra di Gambalò,
e cinse poscia d'assedio Mortara.
Ancor questa terra fu presa; ma, facendo
gran difesa il castello, venne l'esercito
pavese per soccorrerlo. Interpostisi intanto
alcuni mediatori fra i due popoli,
<span class="pagenum" id="Page_1237">[1237]</span>
si rinnovò la pace. Più che mai continuarono
in questi tempi le orride crudeltà
d'Eccelino in Padova <span class="fnote">[Roland., lib. 7, cap. 3 et seq. Monachus Patavinus,
in Chron., tom. 8 Rerum Ital.]</span> e negli
altri luoghi a lui sottoposti. Papa Innocenzo
rinnovò per questo le scomuniche
contra di lui, e dichiarollo eretico; ma
altro ci voleva che tali esorcismi a vincere
uno spirito sì maligno. Monte ed
Araldo da Monselice fra gli altri, imputati
di tradimento, furono condotti a Padova.
Gridando essi ad alta voce di non
essere traditori, Eccelino, ch'era a tavola,
calò al rumore, nè volle ascoltar ragione.
Allora Monte, scagliatosi in furia addosso
al tiranno, il rovesciò a terra, e, dopo
avere indarno cercatogli addosso se avea
qualche coltello, il prese per la gola por
soffocarlo, e coi denti e colle unghie gli
fece quanto male potè. S'egli trovava
armi, in quel dì la terra si sarebbe sgravata
del peggiore di tutti gli uomini. Ma
accorsi i familiari del tiranno, tanto fecero
che, messo in pezzi Monte col fratello,
liberarono Eccelino dal pericolo,
ma non già dalle ferite, a curar le quali
vi vollero molti giorni. Empiè in questi
tempi l'iniquissimo tiranno le infernali
sue carceri di cittadini padovani e veronesi,
sì ecclesiastici che laici. Tutto era
terrore, tutto disperazione sotto di questo
barbaro, a cui ogni menoma parola od
ombra di sospetto serviva di motivo per
incarcerare o tormentare o levare di
vita le persone.
</p>

<hr />
</div>

<div class="chapter">
<h2 class="hidden" id="MCCLIV">MCCLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLIV</span>. Indizione <span class="smcap lowercase">XII</span>.</td>
  </tr>
  <tr>
    <td><span class="smcap">Alessandro</span> IV papa 1.</td>
  </tr>
  <tr>
    <td>Imperio vacante.</td>
  </tr>
</table>

<p>
Mentre il <i>re Corrado</i> soggiornava in
Melfi, <i>Arrigo</i> suo fratello legittimo, nato
da <i>Isabella</i> d'Inghilterra, giovinetto di
belle doti ornato, fu a visitarlo, e nello
stesso tempo infermatosi, cessò di vivere.
Voce tosto si sparse che Corrado col
veleno avesse tolto dal mondo l'innocente
fanciullo; e non lasciò papa <i>Innocenzo</i>
<span class="pagenum" id="Page_1238">[1238]</span>
di avvalorar questo sospetto, per
iscreditar Corrado presso il re d'Inghilterra
zio d'Arrigo <span class="fnote">[Matth. Paris, Hist. Angl. Nicolaus de Jamsilla,
Hist., tom. 8 Rer. Ital.]</span>. Cercò, all'incontro,
Corrado di far credere falsa così
nera accusa. Se con fondamento, o no.
Dio solo ne può essere il giudice. Fuor
di dubbio è bensì che Corrado in questi
tempi caricò di contribuzioni e gravezze
la Puglia <span class="fnote">[Matteo Spinelli, Diario, tom. 7 Rer. Ital.]</span>; e a quelle terre e città che
erano pigre al pagamento, andavano addosso
o Saraceni o Tedeschi che faceano
pagar con usura. Furono in tal congiuntura
messe a sacco le città d'Ascoli, Bitonto
ed altre: e se <i>Manfredi</i> principe di
Taranto con buona maniera non provvedeva,
era imminente la distruzion di
quelle contrade. Sotto il presente anno
parla Matteo Paris di una battaglia seguita
fra l'esercito pontificio, comandato
da <i>Guglielmo cardinale</i> nipote del papa, e
quello di Corrado, colla morte di quattro
mila soldati papalini. Forse egli intende
di una zuffa di cui parlerò più abbasso,
ma che non merita titolo di sanguinosa,
molto meno di grande. Fu citato
di nuovo Corrado dal pontefice a comparire
in Roma, per giustificare, se potea,
la sua innocenza <span class="fnote">[Raynaldus, in Annal. Eccl.]</span>. Spedì egli colà di
nuovo il conte di Monforte e <i>Tommaso
conte</i> di Savoia a dir le sue ragioni, e ad
ottenere una proroga. Ma nel giovedì
santo di nuovo si udì confermata e aggravata
contra di lui la papale scomunica.
Preparavasi egli intanto a ripassare
in Germania per far guerra al suo competitore
Guglielmo d'Olanda, quando cadde
infermo vicino a Lavello, e scomunicato,
nel più bel fiore degli anni cedette
alla violenza del male nel dì 21 di maggio,
nella notte dell'Ascension del Signore <span class="fnote">[Nicolaus de Jamsilla, tom. 8 Rer. Ital. Sabas
Malaspina. Hist., lib. 1, cap. 4. Caffari, Annal.
Genuens., lib. 6, tom. 6 Rer. Ital.]</span>.
Autore della sua morte comunemente
fu creduto Manfredi, che col mezzo
di Giovanni Moro, capitano de' Saraceni
<span class="pagenum" id="Page_1239">[1239]</span>
e favorito di Corrado, il facesse avvelenare,
sì in vendetta degli Stati a lui tolti,
come per farsi strada al regno di Sicilia.
Ma avendo Corrado un picciolo figliuolo
per nome <i>Corradino</i>, a lui partorito in
Germania dalla <i>regina Isabella</i> sua moglie
nel dì 25 di marzo del 1252, a cui
toccava il regno; e l'aver egli lasciato
nel suo testamento per governatore della
Sicilia Bertoldo marchese di Hoemburch,
e non già Manfredi, il quale si mostrò
anche alieno da tale impiego, pare che
non s'accordi col sopraddetto disegno.
Maraviglia fu che anche i nemici della
corte di Roma non attribuissero ad esso
Manfredi questo colpo, come Matteo Paris
asserisce fatto dianzi per altro veleno
dato al medesimo Corrado. Conoscendosi
l'impossibilità di chiarire in casi
tali la verità, a me basta di avere accennato
ciò che allora e, molto più, poi si
disse, specialmente dagli storici guelfi,
nemici di Manfredi <span class="fnote">[Ricordano Malaspina, cap. 146.]</span>. S'impossessò il
nuovo balio e governatore del regno
Bertoldo di tutto il tesoro di Corrado; e
perciocchè questi nel suo testamento
avea raccomandato il figliuolo Corradino
alla Sede apostolica, e ordinato al
marchese di Hoemburch di fare ogni
possibile per metterlo in grazia del papa,
affinchè potesse succedere nel regno di
Sicilia, furono immediatamente spediti
ambasciatori ad esso Innocenzo. Ma niuna
apertura si trovò a trattato di pace.
Il pontefice saldo in dire ch'egli voleva
prima il possesso del regno, e che poi si
esaminerebbe se alcun diritto vi avea il
fanciullo Corradino, rigettò ogni proposizione
d'accordo. Cassò pertanto tutti
gli atti e le disposizioni testamentarie di
Corrado, citò il marchese Bertoldo balio
del regno, come occupatore di uno Stato
devoluto alla Chiesa; e per dar più calore
a' suoi disegni, celebrata in Assisi la
festa della Pentecoste, si mosse colla corte <span class="fnote">[Petrus de Curbio, Vita Innocentii IV,
P. I, tom. 3 Rer. Ital.]</span>:
e nel viaggio pacificati i popoli di
<span class="pagenum" id="Page_1240">[1240]</span>
Spoleti e Terni, che erano in rotta fra
loro, per Orta e Civita Castellana arrivò
alla basilica vaticana. Dopo aver quivi
celebrata solenne messa, e predicato con
raccomandare ai Romani i presenti affari,
andò a posarsi in Anagni, con aver
intanto spediti ordini in Lombardia, Genova,
Toscana, marca d'Ancona, patrimonio
e ducato di Spoleti, per fare copiosa
leva di soldati. Comparve ad Anagni
<i>Manfredi</i> principe di Taranto con altri
baroni a trattar d'accordo, e per quindici
dì un gran dibattimento si fece; ma
quando era già per sottoscriversi la
capitolazione, si ritirò il principe con gli
altri. Scopertosi intanto che Pietro Ruffo
vicebalio in Sicilia <span class="fnote">[Nicolaus de Jamsilla, in Hist.]</span>, Riccardo da Montenegro,
ed altri baroni guadagnati dal
pontefice lavoravano sott'acqua. Bertoldo
marchese d'Hoemburch depose il baliato,
e tanto fece egli con altri dei partito
della casa de' Suevi, che il principe
Manfredi accettò, benchè con ripugnanza
almeno apparente, quell'uffizio. Attese
pertanto Manfredi a raunar un esercito;
ma mancandogli il principale ingrediente,
cioè il danaro, nè potendone ricavare
da Bertoldo, che tutto avea occupato,
trovato inoltre che i baroni camminavano
con doppiezza, e i popoli, stanchi del
barbarico governo de' Tedeschi, inclinavano
a mutar padrone: egli fu il primo
a sottoporsi all'ubbidienza del pontefice,
e a cedere alle contingenze del tempo,
salvi nondimeno i diritti del re suo nipote
e i suoi proprii. All'esempio suo
tennero dietro gli altri baroni; alcuni
nondimeno l'aveano preceduto.
</p>

<p>
Mentre il pontefice tuttavia dimorava
in Anagni <span class="fnote">[Petrus de Curbio, cap. 40.]</span>, i Romani che da gran
tempo assediavano Tivoli, venuta lor
meno la speranza di forzar quella città
alla resa, spedirono ad esso papa, acciocchè
trattasse di pace, e non mancò
egli di farlo, tuttochè disgustato del senatore,
che non lasciava andar viveri ad
Anagni, nè prestar danari al papa, nè far
<span class="pagenum" id="Page_1241">[1241]</span>
leva di gente per lui. Nel dì 8 di ottobre
papa Innocenzo arrivò a Ceperano sui
confini del regno, e nel dì seguente entrò
pel ponte in esso regno, incontrato da
Manfredi principe di Taranto, che, accompagnato
da molti altri baroni, fu a
baciargli i piedi, e l'addestrò per un
tratto di strada. Io non so che mi dire
del Diario di Matteo Spinelli, che troppo
discordia dai migliori scrittori nell'assegnare
i tempi. Egli fa giunto il papa
a Napoli per la festa di san Pietro, con
altre cose che non battono a segno. Passò
dipoi il pontefice ad Aquino, a San
Germano, a Monte Casino, accolto dappertutto
con segni di singolare onore ed
affetto. Davanti a lui marciava coll'esercito
<i>Guglielmo cardinale</i> di Sant'Eustachio,
parente del medesimo papa, il quale
da tutti facea prestare giuramento di
fedeltà alla Chiesa romana; anzi pretese
che Manfredi lo prestasse anch'egli: al
che non volle egli mai acconsentire, pretendendo
che ciò fosse contro i patti stabiliti
col papa. Con questo felice passo
camminavano gli affari del sommo pontefice,
e già egli si contava per padrone
della Puglia, quando un accidente occorse,
da cui restò non poco turbata la
corte pontificia. Era il papa passato a
Teano, dove fu sorpreso da incomodi di
sanità, che più non l'abbandonarono <span class="fnote">[Nicolaus, de Jamsilla, tom. 8 Rer. Ital.]</span>.
Quivi trovandosi il principe Manfredi,
ebbe delle liti con Borello da Anglone,
barone molto favorito nella corte pontificia,
per aver egli impetrato dal papa il
contado di Lesina, ancorchè appartenente
a Monte Sant'Angelo, che era d'esso
Manfredi, ed averne anche inviato a
prendere il possesso. Ricorse Manfredi
al papa; niuna risoluzione fu presa. Si
aspettava in que' dì alla corte il marchese
Bertoldo. Volle Manfredi andare ad incontrarlo,
e, preso commiato dal papa,
si mise in cammino. Non molto lungi da
Teano ad un passo stretto si trovò il
suddetto Borello con una truppa d'uomini
armati: fu creduto per insultare il
<span class="pagenum" id="Page_1242">[1242]</span>
principe nel suo passaggio. Allora i familiari
di Manfredi s'inoltrarono per
riconoscere che intenzione avessero; e
Borello co' suoi prese la fuga verso la
città. Inseguito da alcuni del principe
(dicono contra volontà di lui), fu ferito
e morto da un colpo di lancia nella
schiena. Grande strepito si fece per questo
nella corte del papa, il quale intanto
passò a Capoa. Era giunto Manfredi ad
Acerra, con pensiero di portarsi a Capoa
per giustificarsi; ma fu consigliato di
raccomandar piuttosto la sua causa al
marchese Bertoldo. Vi mandò apposta
Galvano Lancia suo zio. Bertoldo ne
parlò al papa e a' ministri; e la risposta
fu, che Manfredi venisse in persona, e
si ascolterebbono le sue discolpe. Se veniva,
già risoluta era la di lui prigionia.
Il perchè Galvano Lancia gli significò
che facea brutto tempo per lui, e che si
ritirasse ben tosto e con gran cautela
verso Lucera, ossia Nocera de' Pagani.
Colà infatti, dopo aver passati molti pericoli
ed incomodi, senza che alcuno
osasse di dargli ricetto, sul principio di
novembre arrivò una notte Manfredi.
Per buona ventura non vi si trovò Giovanni
Moro, governatore di quella città,
il più ricco e potente de' Saraceni quivi
abitanti. Fatto sapere alle sentinelle che
era ivi il principe figliuolo di Federigo
imperadore, questi, amantissimi di suo
padre, non fidandosi di poter avere le
chiavi dal vicegovernatore, determinarono
di rompere la porta e d'introdurlo.
Detto fatto, tanto si ruppe della porta,
che il principe entrò. Fu incredibile la
festa che fecero perciò i Saraceni. Il condussero
al palazzo, dove si trovarono
molti tesori dell'imperador Federigo, del
re Corrado, di Oddone marchese fratello
del marchese Bertoldo, e quei specialmente
di Giovanni Moro, il quale da lì
a poco tempo fu ucciso dai suoi Saraceni
in Acerenza. Si esibì tutto il popolo
di Nocera a' servigi di Manfredi, e giurarono
fedeltà al re Corradino e a lui.
Allora Manfredi, messa mano ne' suddetti
<span class="pagenum" id="Page_1243">[1243]</span>
tesori, cominciò ad assoldar gente, e a
lui da tutte le parti concorsero i Tedeschi
sparsi perla Puglia; di modo che in
breve ebbe un gagliardo esercito in piedi,
ed usci in campagna alla volta di Foggia,
dove era accampato il marchese Oddone
con un corpo assai poderoso di gente
pontificia. Si diede alla fuga Oddone dopo
breve combattimento, e Foggia, presa per
forza, fu saccheggiata. Niccolò da Jamsilla
fa ben conoscere che questa fu una
vittoria, ma non già vittoria di gran rilievo,
come vien descritta da Matteo Paris,
se pur d'essa parla, come vogliono
alcuni scrittori napoletani. La verità
nondimeno si è, che questa qualunque
si fosse diede tal terrore al grosso esercito
pontificio <span class="fnote">[Sabas Malaspina, lib. i, cap. 5.]</span>, accampato allora a
Troia, che, come se avessero alle reni
l'armata di Manfredi, disordinatamente
di notte prese la fuga, con lasciar indietro
molto del loro equipaggio; nè si
credettero in salvo il cardinale legato ed
altri, finchè non giunsero a Napoli, dove
era allora la corte pontificia.
</p>

<p>
Ma ritrovarono che già papa <i>Innocenzo
IV</i>, sopraffatto dalla malattia, era
passato a miglior vita. Il Rinaldi <span class="fnote">[Raynald., in Annal. Eccl.]</span>
fa accaduta la sua morte nel dì 7 di dicembre.
Il che vien confermato da Pietro
da Curbio <span class="fnote">[Petrus de Curbio, Vii. Innocent. IV, cap. 42.]</span>, che il dice defunto in
Napoli nella festa di sant'Ambrosio. Niccolò
da Jamsilla e Bernardo di Guidone
mettono la sua morte nel dì 13 del mese
suddetto; altri nel dì 40; ma si dee stare
all'asserzione de' primi. L'infelice successo
di Foggia portò al cuore ancora
de' cardinali esistenti in Napoli un grave
scompiglio, di maniera che, se non era il
marchese Bertoldo, che facesse lor animo,
già pensavano a ritirarsi verso Roma.
Nel dì 21 del suddetto mese di dicembre,
secondo il Rinaldi, o piuttosto, siccome
scrive chiaramente Pietro da Curbio, nel
sabbato giorno 12 del suddetto mese, fu
eletto pontefice <i>Rinaldo vescovo</i> d'Ostia
<span class="pagenum" id="Page_1244">[1244]</span>
da Anagni della nobil famiglia de' conti
di Segna, e parente dei predefunti papi
Innocenzo III e Gregorio IX. Prese il
nome di <i>Alessandro IV</i>, e portò sulla sedia
di san Pietro delle prerogative ben degne
del sommo pontificato. Buono e mansueto,
nè portato a maneggiar le chiavi
e la spada con tanto imperio, e con tante
gravezze agli ecclesiastici, come avea
praticato il suo predecessore, <i>revocat et
cassat, quae in gravamen multorum suus
constituerat antecessor</i>, son parole di Arrigo
Sterone <span class="fnote">[Stero, in Chron. Augustano,]</span>. Fu guerra in questo
anno <span class="fnote">[Caffari, Annal. Genuens., lib. 6, tom. 6 Rer.
Italic.]</span> fra i Pisani dall'una parte, e
i Fiorentini e Lucchesi dall'altra. Sulle
prime riportarono i Pisani dei vantaggi,
poscia ebbero molte busse e danni, in
guisa che vennero in parere di chieder
pace. Se ne trattò per parecchi giorni; e
convien ben credere che il comune di
Pisa si sentisse debole, dacchè per ottenerla
fece compromesso delle sue differenze
in Guiscardo da Pietrasanta Milanese,
podestà di Firenze. Questi poi diede
un laudo, condannando i Pisani a restituire
a' Lucchesi le castella di Motrone e
Monte Topolo; ai Genovesi Ilice e Trebiano,
con altre condizioni, per le quali
tenendosi aggravato il comune di Pisa,
non volle accettar quella sentenza: il
che fu cagione di nuova guerra. In questo
medesimo anno nel mese di agosto
fecero oste i suddetti Fiorentini contra di
Volterra <span class="fnote">[Ricordano Malaspin., cap. 155. Ptolom.
Lucensis, in Annales brev., tom. II Rer. Ital.]</span>, che si reggeva a parte ghibellina.
Usciti disordinatamente i Volterrani,
furono incalzati, e con esso loro
entrarono anche i Fiorentini nella città.
Gran cosa fu che si salvarono dal sacco.
Ne furono cacciati i Ghibellini, lasciato
presidio in quelle fortezze. Anche Poggibonzi,
già ribellato, tornò per forza sotto
la signoria de' Fiorentini. Fecero guerra
in quest'anno i Bolognesi <span class="fnote">[Chron. Bononiens., tom. 18 Rer. Ital.]</span> alla città di
Cervia. Se ne impadronirono, e vi misero
<span class="pagenum" id="Page_1245">[1245]</span>
un podestà che a loro nome la governasse.
Di ciò neppure una parola si legge
presso Girolamo Rossi nella Storia di
Ravenna. Dalle Croniche di Milano <span class="fnote">[Annal. Mediolan., tom. 19 Rer. Ital. Gualv.
Flamm., Manip. Flor.]</span>
altro non si ricava sotto il presente anno,
se non che qualche combattimento seguì
fra i nobili e popolari di quella città; e
che fu chiamato colà un certo Beno dei
Gonzani Bolognese, a cui fu data balia di
cavar danari dal popolo. Costui, sapendo
ben esercitare il, per altro facile, mestiere
di pelare chi non può resistere, inventò
nuovi dazii e gabelle, ed introdusse ogni
mala usanza in quella città. Come il
popolo dominante allora si lasciasse calpestare
e spolpare da costui per quattro
anni, non si sa intendere. Secondo la
Cronica Piacentina <span class="fnote">[Chron. Placent., tom. 1 Rer. Ital.]</span>, il <i>marchese Oberto</i>
Pelavicino, che già signoreggiava in Cremona,
seppe così ben maneggiarsi, che
dal popolo di Piacenza fu eletto per loro
signore perpetuo. Tentò di fare lo stesso
anche in Parma coll'aiuto della fazion
ghibellina esistente in quella città <span class="fnote">[Sigon., de Regno Ital., lib. 19.]</span>, e
a questo fine passò ad assalir Borgo
San Donnino e Colorno. Gli veniva fatto,
se, alzatosi un vil sartore parmigiano, e
divenuto capo popolo, non avesse costretto
i Ghibellini colle minaccie a desistere
dal loro proponimento. Perciò il
marchese Oberto se ne tornò a Cremona
senza far altro. Il Sigonio, che narra
questo fatto, l'avrà preso dalla Cronica
del Salimbeni, che si è perduta. Era il
marchese Pelavicino suddetto gran sostenitore
della parte ghibellina, e perciò
amico di Eccelino. Alcuni scrittori guelfi
cel rappresentano non inferiore al medesimo
Eccelino nella crudeltà e fierezza,
forse con qualche ingiuria del vero.
Abbiamo bensì in quest'anno da Rolandino <span class="fnote">[Roland., lib. 7, cap. 10.]</span>
e da Parisio da Cereta <span class="fnote">[Paris de Cereta, Annal. Veronens., tom. 8
Rer. Ital.]</span> una
<span class="pagenum" id="Page_1246">[1246]</span>
serie d'altri inumani fatti d'esso Eccelino,
che ogni dì più peggiorava nella sua
tirribil tirannia.
</p>

<hr />
</div>

<div class="chapter">
<h2 class="hidden" id="MCCLV">MCCLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLV</span>. Indizione <span class="smcap lowercase">XIII</span>.</td>
  </tr>
  <tr>
    <td><span class="smcap">Alessandro</span> IV papa 2.</td>
  </tr>
  <tr>
    <td>Imperio vacante.</td>
  </tr>
</table>

<p>
Seppe ben prevalersi del prosperoso
aspetto di sua fortuna <i>Manfredi</i> principe
di Taranto, ed anche nel verno attese a
far delle conquiste. La città di Barletta, a
riserva del castello, venne alla sua divozione <span class="fnote">[Nicolaus de Jamsilla, Hist., tom. 8 Rer. Ital.]</span>.
Venosa mandò ad offerirgli le
chiavi. Trovavasi tuttavia nella corte pontificia
Galvano Lancia, zio materno di
esso Manfredi, uomo di gran destrezza e
prudenza, che facea vista d'essere forte
in collera contra del nipote per la sua
ribellione. Ma tutto ad un tempo egli si
ritirò da Napoli, e passò ad Acerenza con
riceverne il possesso a nome di Manfredi:
il che fatto, andò a trovare il nipote a
Venosa. L'arrivo suo riempiè d'inesplicabil
contento Manfredi, che troppo abbisognava
del consiglio e braccio di un sì
fidato consigliere. Quantunque la città di
Rapolla fosse feudo dianzi conceduto ad
esso Galvano, pure dimorava ostinata in
favor della Chiesa. Andò colà Galvano
coll'armata del principe, adoperò in vano
le chiamate; colla forza in fine la sottomise,
e l'imprudente resistenza di quei
cittadini costò la vita a molti, e la desolazione
della loro città. Melfi, Trani, Bari
ed altri luoghi non vollero rimaner esposti
a somigliante pericolo, e si diedero a
Manfredi: con che, a riserva delle città
della provincia d'Otranto, quasi tutta la
Puglia cominciò ad ubbidire ai suoi cenni.
Non sapeva digerire il nuovo papa <i>Alessandro
IV</i> colla corte pontificia che Manfredi
niuno ambasciatiore peranche avesse
inviato a prestargli ameno l'ubbidienza
dovuta a lui come vicario di Cristo. Se
gli fece insinuare da più persone che
inviasse con isperanza di riportarne dei
vantaggi; ed egli infine vi spedì due suoi
<span class="pagenum" id="Page_1247">[1247]</span>
segretarii ben istruiti con sufficiente mandato
di trattar di concordia. Iti essi a
Napoli, ne cominciarono di fatto il trattato.
In questo mentre Manfredi collo
esercito andò a mettersi in possesso della
Guardia de' Lombardi, come luogo spettante
al suo contado d'Andria. S'ebbe
non poco a male la corte pontificia che,
trattandosi di pace, egli seguitasse le ostilità,
temendo ch'egli non venisse alla
volta di Napoli; laonde egli per compiacerla
se ne ritirò, e prese il viaggio verso
d'Otranto, per l'avviso giuntogli che
Manfredi Lancia suo parente era stato
sconfitto dal popolo di Brindisi, il quale
avea anche presa e distrutta la città di
Nardò. Intanto il papa dichiarò suo legato
in Puglia <i>Ottaviano</i> degli Ubaldini
cardinale di Santa Maria in Via Lata,
con ordine di ammassare un possente
esercito contra di Manfredi. Ora dunque,
e non prima, come con errore scrisse
Saba Malaspina <span class="fnote">[Sabas Malaspina, lib. 1, cap. 5.]</span>, questo cardinale cominciò
a presiedere all'armi del pontefice.
Da ciò presero motivo i ministri di Manfredi
di rompere il trattato di pace, e se
ne tornarono al loro padrone. Passato
Manfredi alla volta di Brindisi, saccheggiò
quel paese; assediò, ma indarno, quella
città; venne a' suoi comandamenti Lecce.
Pose anche l'assedio alla città d'Oria, che
seppe vigorosamente difendersi. Stando
egli quivi, ricevete la buona nuova che
Pietro Ruffo Calabrese, conte di Catanzaro,
che fin qui aveva esercitato in Sicilia
l'uffizio di vicebalio e governatore di
quell'isola, uomo palese nemico suo, e
che teneva gran filo colla corte del papa,
cacciato via dai Messinesi, s'era ritirato
in Calabria ai suoi Stati. Gli ordini spediti
colà a questo avviso da Manfredi, con
un corpo di combattenti, e l'odiosità
conceputa anche da Calabresi contra di
esso Pietro Ruffo, cagion furono che
que' popoli si sollevarono contra di lui,
di modo che divenuto ramingo fu infine
forzato a cercare rifugio nella corte pontificia.
</p>

<p>
<span class="pagenum" id="Page_1248">[1248]</span>
In quest'anno la città di Trento si
levò dall'ubbidienza di <i>Eccelino</i> da Romano <span class="fnote">[Chron. Veronens., tom. 8 Rer. Ital. Monachus
Patavinus, in Chron., tom. 8 Rer. Ital.]</span>,
dove quel popolo doveva aver
fatta anch'esso pruova di quella crudeltà
che egli seguitava ad esercitare in
Padova, e nelle altre città a lui sottoposte.
Spedì egli a quella volta un gagliardo
esercito, a cui solamente riuscì di dare
un terribil guasto a molte castella e ville
di quel distretto. <i>Oberto marchese</i> Pelavicino,
già divenuto signor di Cremona
e Piacenza <span class="fnote">[Chronic. Placent., tom. 16 Rer. Ital.]</span>, di volontà de' Piacentini
distrusse anch'egli nell'anno presente
una mano di castella di quel territorio,
che probabilmente appartenevano ai nobili
fuorusciti della medesima città. Abbiamo
dagli Annali d'Asti <span class="fnote">[Chron. Astens., tom. 11 Rer. Ital.]</span>, che in
questi tempi <i>Tommaso conte</i> di Savoia
cominciò la guerra contra degli Astigiani,
con levar loro il borgo di Chieri.
Ed essendo Guiscardo da Pietrasanta Milanese
podestà di Lucca, fece fabbricar
due borghi nella Versilia sottoposta a
Lucca <span class="fnote">[Ptolom. Lucens., Annal. brev., tom. 11 Rer.
Ital.]</span>. All'uno pose il nome di <i>Campo
Maggiore</i>, all'altro di <i>Pietra Santa</i> dal
suo cognome. Del che fo io menzione,
acciocchè si conosca la falsità del famoso
decreto attribuito a <i>Desiderio</i> re de' Longobardi,
scolpito in marmo nella città di
Viterbo, lodato dal Sigonio, stampato dal
Grutero fra l'altre iscrizioni, dove è
parlato di Pietrasanta, di cui esso re vien
fatto autore. Di tale impostura ho io ragionato
altrove <span class="fnote">[Antiq. Ital., Dissert. XXVII, pag. 665.]</span>. In Giberto da Correggio,
detto della Gente, podestà di Parma,
era stato fatto compromesso <span class="fnote">[Annal. Veteres Mutinens., tom. 11 Rer. Ital.]</span> dai
Modenesi e Bolognesi per le differenze
loro intorno alla picciola provincia del
Frignano, in buona parte occupata dalla
potenza d'essi Bolognesi al popolo di
Modena. Chiara cosa era, secondo la
<span class="pagenum" id="Page_1249">[1249]</span>
giustizia, che se ne dovea fare la restituzione.
Abborrivano i Bolognesi la pronunzia
del laudo, figurandosi bene qual
esser dovesse, e la tirarono sempre a
lungo; ma infine Giberto lo proferì con
obbligare il popolo di Bologna a dimettere
a' Modenesi l'usurpato possesso di
quella contrada. Ma perchè non sanno
mai i potenti, che in qualche maniera
sieno entrati in possesso degli Stati dei
meno potenti, persuadersi di avere il
torto, e che per loro sia fatta la legge di
Dio che obbliga a restituire; i Bolognesi
lasciarono cantare il giudice, e seguitarono
a ritener quel paese finchè poterono.
Mentre questi piccioli affari si faceano
in Lombardia, non perdeva oncia
di tempo <i>Manfredi</i> per migliorare quei
del <i>re Corradino</i> suo nipote <span class="fnote">[Nicolaus de Jamsilla, Hist., tom. 8 Rer. Ital.]</span>, o piuttosto
i suoi proprii, in Puglia e Calabria.
Eransi i Messinesi, dappoichè si furono
sbrigati da Pietro Ruffo, invogliati di
reggersi a repubblica, e già col pensiero
si fabbricavano un largo dominio tanto
in Sicilia che in Calabria alle spese dei
vicini. A questo effetto con potente armamento
di gente e di navi passarono in
Calabria; ma poco durarono i lor castelli
in aria, perchè ebbero delle percosse
dalle soldatesche di Manfredi, per le quali
la città di Reggio con altri luoghi venne
alla di lui ubbidienza. Continuava intanto
Manfredi l'assedio d'Oria, con averla
anche ridotta all'estremità, di modo che
se aveva un po' più di pazienza, si arrendeva
quel popolo. Ma giuntogli l'avviso
che il cardinale legato Ottaviano degli
Ubaldini alla testa d'una possente armata,
accompagnato dal marchese Bertoldo
da Hoemburch, e da Oddone e Lodovico
suoi fratelli, i quali, benchè Tedeschi, si
erano tutti dati al servigio del papa, entrava
in Puglia: Manfredi, rotto ogn'indugio,
s'inviò a Nocera. Quivi messo insieme
un forte esercito di Saraceni, Tedeschi
e Pugliesi, marciò poscia nel dì
primo di giugno, per impedire gli avanzamenti
del pontificio, pervenuto sino a
<span class="pagenum" id="Page_1250">[1250]</span>
Frequento, e andò a postarsi fra esso e
la Guardia de' Lombardi, dove era di
guarnigione un corpo di gente papalina.
Stettero per più dì a fronte le due armate;
e, per quanto si studiasse Manfredi di
tirare ad una campal battaglia i nemici,
che pur erano senza alcun paragone superiori
di forze, non vollero essi giammai
dargli questo piacere.
</p>

<p>
Così stando le cose, arrivò di Germania
un maresciallo, spedito al papa e
al principe dal duca di Baviera a nome
della <i>regina Isabella</i>, madre di <i>Corradino</i>,
con proposizioni di pace. Diede moto il
suo arrivo ad un trattato di tregua, che
fu stabilita, finchè il maresciallo e i messi
del principe fossero andati e ritornati
dalla corte papale. Ritirossi perciò Manfredi
alla marina di Bari; quand'ecco in
Trani riceve nuova che il cardinal legato
s'era innoltrato verso Foggia col suo
esercito, e gli avea tolta la comunicazione
con Nocera, sua importante città.
Non poteva egli credere un tal tradimento.
Ma verissimo fu; e inoltre la città di
Sant'Angelo s'era data in tal occasione
al legato. Animosamente allora si mosse
Manfredi, e, senza mostrar apprensione
alcuna de' nemici, passò alla volta di Nocera;
ed avendo rinforzato il suo esercito,
venne da lì a pochi giorni ad accamparsi
in faccia all'armata nemica sei
miglia lungi da Foggia, e ricuperò colla
forza la suddetta città di Sant'Angelo.
Veggendo poi che i nemici niun movimento
faceano, attendendo solo a ben trincierarsi
con fosse e steccati sotto Foggia,
s'avvicinò anche egli a quella città, e
quivi formò de' buoni trincieramenti, che
l'armata pontificia, la quale dianzi meditava
di far l'assedio di Nocera, si trovò
come assediata da quella di Manfredi.
Bertoldo marchese, ottenuti dal legato
ottocento cavalli, passò in questo mentre
alla marina di Bari, e tolse al principe le
città di Trani, Barletta, e l'altre di quella
contrada, eccetto che Andria. Ma questo
furbo navigava a due contrarii venti, perciocchè
nello stesso tempo trattava segretamente
<span class="pagenum" id="Page_1251">[1251]</span>
di comporsi col principe Manfredi.
Spedì costui al campo del legato,
che scarseggiava di viveri, un copiosissimo
convoglio. Manfredi, informatone
dalle spie, oppur dallo stesso Bertoldo,
lo sorprese. Mille e quattrocento uomini
della scorta vi restarono uccisi; da quattrocento
cinquanta furono i feriti e i prigioni.
Tutto quel gran treno venne al
campo di Manfredi. Entrata dunque la
fame e le malattie nell'esercito pontificio,
il cardinale legato propose un accordo,
che fu accettato da Manfredi. Con
esso si rilasciava al re Corradino e al
principe il regno, con obbligo di prenderne
l'investitura dal papa, a riserva
di Terra di Lavoro, che restava in poter
della Chiesa romana. Sottoscritta la capitolazione,
il cardinale pregò Manfredi
di perdono per chiunque avea prese l'armi
contra di lui. A tutti egli rendè la sua
grazia, e nominatamente al marchese
Bertoldo e a' suoi fratelli. Ma il papa, che
intanto avea mosso il re d'Inghilterra
alla conquista del regno di Sicilia per
<i>Edmondo</i> suo figliuolo, e già ne avea spedita
l'investitura, credendo alle larghe
promesse di quel re, ricusò di accettar
l'accordo fatto dal legato. Gl'Inglesi
dipoi non si mossero, e il papa deluso
venne a perdere il buon boccone della
Terra di Lavoro. Saba Malaspina <span class="fnote">[Sabas Malaspina, lib. 1, cap. 5.]</span> non
tace la divolgata opinione, che fra il cardinale
Ottaviano e il principe Manfredi
passassero segrete intelligenze. A buon
conto, un temporale gran vantaggio egli
avea procurato alla corte pontificia, che
sel lasciò fuggir di mano. Mentre che tali
cose succedeano in Puglia, Pietro Ruffo
con un corpo di soldatesche papaline
tornò in Calabria per riacquistar quei
paesi. Fu quivi anche predicata la crociata
contra di Manfredi, come se si fosse
trattato di andar contra ai Turchi ed
infedeli. Ma gli uffiziali di Manfredi dissiparono
que' turbini, e il Ruffo se ne
tornò dolente a Napoli. Non sopravvisse
poi molto alle sue disgrazie, perciocchè
<span class="pagenum" id="Page_1252">[1252]</span>
stando in Terracina fu ucciso da un suo
familiare. Saba Malaspina scrive ciò fatto
per ordine di Manfredi, e detesta un tale
operato; ma quando ciò sia vero, dovette
credere Manfredi di aver giusto titolo
di trattar così chi s'era mostrato sì ingrato
ed infedele all'imperador Federigo
e a' suoi successori, da' quali era stato
cotanto beneficato, e ch'egli poi sì palesemente
tradì. Si ridusse il papa in questo
anno colla sua corte a Roma, non
trovandosi più sicuro in Napoli, dacchè
si era rifiutata la concordia. Nè è da
tacere che il pontefice approvò che Corradino
s'intitolasse re di Gerusalemme,
ma non già di Sicilia, perchè questo regno si
pretendeva devoluto alla santa Sede.
</p>

<hr />
</div>

<div class="chapter">
<h2 class="hidden" id="MCCLVI">MCCLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLVI</span>. Indizione <span class="smcap lowercase">XIV</span>.</td>
  </tr>
  <tr>
    <td><span class="smcap">Alessandro</span> IV papa 3.</td>
  </tr>
  <tr>
    <td>Imperio vacante.</td>
  </tr>
</table>

<p>
S'era fin qui assai poco mischiato
nelle cose d'Italia <i>Guglielmo d'Olanda</i>,
già creato re de' Romani e di Germania <span class="fnote">[Matth. Paris Hist. Anglic. Stero Hist. Augustan.]</span>.
Di molte guerre aveva egli avuto
colla contessa di Fiandra e coi popoli
della Frisia. Ma dopo esser giunto nel
presente anno a domar questi ultimi,
caduto in un agguato a lui teso dai medesimi,
miseramente lasciò ivi la vita.
Trattossi dunque dai principi tedeschi di
eleggere un successore. Papa Alessandro
con lettere <span class="fnote">[Raynald., in Annal. Eccl.]</span> assai forti incaricò gli
elettori ecclesiastici di non promuovere
<i>Corradino</i> figliuolo del re Corrado, con
intimar la scomunica contro a chiunque
diversamente facesse. Imbrogliaronsi per
questo e per altri accidenti que' principi,
e andò sì avanti la discordia insorta fra
loro, che passò tutto quest'anno senza
che potessero convenire in alcuno dei
candidati. Tenne Manfredi nella festa
della Purificazion della Vergine in Barletta
un gran parlamento <span class="fnote">[Nicolaus de Jamsilla, tom. 8 Rer. Ital.]</span>. Quivi diede
<span class="pagenum" id="Page_1253">[1253]</span>
il principato di Salerno a Federigo Lancia,
altro suo zio materno. Degradò da
tutti i suoi onori Pietro Ruffo; e fatto
processo contra Bertoldo marchese e
contra dei suoi fratelli, li condannò ad
una perpetua prigione, dove finirono i
loro giorni. Era già stato spedito in Calabria
da Manfredi il suddetto Federigo
Lancia suo vicario, acciocchè riducesse
la Sicilia alla di lui ubbidienza. Tali ordini
con somma destrezza egli eseguì.
Per suoi maneggi il popolo di Palermo
si ritirò dalla suggezion de' ministri pontificii,
e fece prigione frate Ruffino dell'ordine
de' Minori, che col titolo di legato
apostolico si faceva ubbidire in
quelle parti. Crebbe con ciò ogni di più
in Sicilia il credito e il partito di Manfredi,
e formossi ancora in favore di lui
un esercito di Siciliani. Allora Federigo
Lancia passò col suo dalla Calabria contro
Messina, città che non tardò molto a
riconoscere per signore Manfredi. Con
che la di lui signoria si stese per quasi
tutta la Sicilia e Calabria. Essendo intanto
ritornati dalla corte pontificia i
suoi ambasciatori coll'avviso dell'accordo
rigettato dal papa, veggendosi
Manfredi libero, mosse le bandiere verso
Terra di Lavoro. Gli vennero incontro
i deputati spediti da Napoli con
offerirgli la città, e pregarlo di voler dimenticare
le ricevute offese. Manfredi
era principe benigno ed amorevole; ben
sapea che la clemenza si tira dietro lo
amore dei popoli, e però, passato a dirittura
a Napoli, non solamente perdonò a
quel popolo, ma fece di gran bene a quella
nobil città. Quivi ancora ricevette i
delegati di Capoa, che si sottomisero alla
di lui signoria. Altrettanto sospirava di
fare il popolo d'Aversa, ma, essendovi
dentro un buon presidio papalino, non
ardiva di alzare un dito. Passò dunque
Manfredi all'assedio di quella città, a
cui furono dati varii assalti, ma indarno
tutti. La vicinanza nondimeno della sua
armata recò tal coraggio a que' cittadini,
che, alzato rumore un dì, uccisi non pochi
<span class="pagenum" id="Page_1254">[1254]</span>
degli stipendiati del papa, e ricevuto
soccorso da quei di fuori, venne ancora
quella città alle mani di Manfredi. Riccardo
da Avella, uomo potente, dopo
aver difeso sino agli estremi il castello,
volendo poi fuggire, colto, fu messo a
pezzi. Furono sì fortunati successi cagione
che l'altre città di Terra di Lavoro
alzarono le bandiere di Manfredi, fuorchè
Sora ed Arce, dove stavano di presidio
alcuni Tedeschi postivi dal marchese Bertoldo.
Inviossi dipoi l'infaticabil Manfredi
a Taranto per desiderio di soggiogare
l'ostinata città di Brindisi. Ebbe il
contento di veder venire quel popolo ai
suoi piedi, e di riceverlo in grazia sua.
La sola città d'Ariano, forte per la sua
situazione, restava in quelle parti ripugnante
al suo dominio. Molti di Nocera,
fingendosi banditi da' suoi, s'introdussero
colà, e, levato rumore una notte,
tal confusione produssero, che gli stessi
cittadini scannarono l'un l'altro. Così
fu presa la città e distrutta, e il resto
degli abitanti distribuito per altri luoghi
del regno. L'Aquila, città nuova, perchè
negli anni addietro fondata dal re Corrado,
era già pervenuta ad una gran popolazione,
e fin qui avea tenuta la parte
del papa. All'intendere i continuati progressi
di Manfredi, giudicò che più non
era da indugiare a sottoporsi, e però, a
lui spediti suoi ambasciatori, il riconobbe
per suo signore. Ma, secondo Saba Malaspina <span class="fnote">[Sabas Malaspina, Histor., lib. 2, cap. 1.]</span>,
fino all'anno 1258 questa città
si tenne per la Chiesa; e ne abbiamo
anche delle pruove dal Rinaldi <span class="fnote">[Raynaldus, in Annal. Eccl.]</span>.
</p>

<p>
Così procedevano gli affari della Sicilia
e della Puglia. Passiamo ora ad un
avvenimento della marca di Trivigi, ossia
di Verona, che fece grande strepito in
quest'anno per tutta Italia. I gemiti dei
miseri Padovani per le enormi crudeltà
di Eccelino da Romano <span class="fnote">[Roland, lib. 8, cap. 1. Monach. Patavinus,
in Chron. Chron. Veronense et alii.]</span>, le istanze
continue di <i>Azzo VII</i> marchese d'Este,
<span class="pagenum" id="Page_1255">[1255]</span>
e i tanti richiami de' circonvicini e degli
esiliati mossero a compassione il buon
papa <i>Alessandro IV</i>, e a desiderio di rimediarvi.
Dichiarò dunque suo legato nella
marca di Trivigi <i>Filippo</i>, eletto arcivescovo
di Ravenna, il quale, venuto a Venezia,
ed ammassato un esercito di crocesignati,
con dichiarar podestà de' fuorusciti
padovani Marco Querino, e maresciallo
dell'armata Marco Badoero, si
disposero ad entrare nel Padovano. Ansedisio
podestà di Padova, perchè Eccelino
colle forze de' popoli di Padova,
Vicenza e Verona era nel mese di maggio
passato sul Mantovano, lusingandosi di
poter mettere il piede in quella città,
prese molte precauzioni per impedir lo
ingresso dell'armata nemica; ma per
giudizio di Dio esse facilitarono piuttosto
la di lui rovina. Sul principio di giugno
coraggiosamente entrò il legato apostolico
nel territorio di Padova; prese Concadalbero,
Causelve e Pieve di Sacco; ed
avanzandosi ogni dì più, e crescendo
l'armata sua per l'arrivo delle genti spedite
per cura del marchese d'Este da Ferrara,
Rovigo ed altri luoghi, a dirittura
passò fin sotto Padova, e nel dì 19 di
giugno s'impadronì, con poco spargimento
di sangue, de' borghi di quella città.
Nel giorno seguente dato di piglio alle
armi, con gran giubilo tutta l'oste crocesignata
diede un generale assalto alla
città. Fu condotta una vigna, ossia gatto,
macchina, sotto la quale speravano gli
aggressori di rompere le porte di Ponte
Altinate. Tanta quantità di pece, zolfo e di
altra materia accesa fu gittata addosso a
quella macchina, che il fuoco, attaccatosi ad
essa, servì ad accendere e ridurre in cenere
la porta stessa. Portatone l'avviso ad Ansedisio,
allora gli cadde il cuore per terra;
e perchè un buon Padovano il consigliò
di capitolare col legato, affinchè la città
non andasse a sacco, l'iniquo con una
stoccata nel petto, per cui restò morto,
gl'insegnò a non dar più dei pareri ai
tiranni. Insomma costui pien di spavento,
salito a cavallo, per la porta di
<span class="pagenum" id="Page_1256">[1256]</span>
San Giovanni prese la fuga, nè i suoi
furono lenti a tenergli dietro. Entrò dunque
l'armata de' crociati vittoriosamente
in Padova nel dì 20 di giugno; male
nondimeno per gl'innocenti cittadini, che
dianzi miseri, maggiormente divennero
tali per la sfrenata avidità de' vincitori.
Costoro, avendo presa la croce più per
isperanza d'arricchire che per voglia di
conseguir le indulgenze plenarie, appena
furono dentro, che diedero il sacco a
quante case e botteghe erano nella città;
nè altro fecero per sette giorni che ruberie,
lasciando spogliata di tutto l'infelice
cittadinanza, non senza biasimo de' comandanti,
i quali in tanto tempo niun
provvedimento trovarono all'inestimabil
danno degli abitanti. Furono allora aperte
le orrende carceri di Eccelino che erano
in Padova. Essendosi anche renduta la
terra di Cittadella, dove Eccelino avea
dell'altre diaboliche prigioni, uscì alla
luce una gran copia d'infelici, quivi
piuttosto seppelliti che rinchiusi. A riserva
di pochissimi luoghi, tutte le castella e
terre del Padovano si diedero al legato,
e tornarono sotto l'ubbidienza della città.
Anche il marchese Azzo VII ricuperò la
sua terra d'Este colle altre della Scodesia;
ma non potè per allora riavere Cerro
e Calaone, fortezze quasi inespugnabili
per la lor situazione. Fecero poscia i Padovani
nell'anno seguente un decreto, da
me altrove rapportato <span class="fnote">[Antiquit. Italic., Dissert. XXIX, pag. 851.]</span>, che si dovesse
solennizzar da lì innanzi con processione
universale la felice liberazione della lor
città; la quale funzione si fa anche oggidì.
</p>

<p>
Dopo avere Eccelino dato il guasto
alla maggior parte del Mantovano senza
poter nuocere alla città, alla quale impresa <span class="fnote">[Paris de Cereta, Annal. Veronens, tom. 8
Rer. Ital. Roland., lib. 9, cap. 7.]</span>
concorse ancora coi Cremonesi
il <i>marchese Oberto</i> Pelavicino, decampò
per venire a Verona, ed accorrere al
soccorso di Padova. Al passaggio del
Mincio gli arriva davanti uno tutto sudato
ed ansante. <i>Che nuova?</i> disse Eccelino.
<span class="pagenum" id="Page_1257">[1257]</span>
Ed egli: <i>Cattive. Padova è perduta</i>.
Eccelino il fece tosto impiccare. Da lì a
poco ne arriva un altro. <i>Che nuove?</i>
Rispose che con sua permissione volea
parlargli in segreto. Costui ebbe più giudizio,
e gli passò bene. Continuò il tiranno
la marcia sino a Verona, senza permettere
un momento di posata all'esercito
stanco; e quivi insospettito de' Padovani
che erano seco, tutti li fece imprigionare e
spogliare di quanto aveano. Per attestato
di Rolandino, erano undici mila persone
tra nobili e plebei, ed Eccelino con una
crudeltà, di cui mai più non si perderà la
memoria, quasi tutti li fece parte uccidere,
e il resto morire di stento: non ne
tornarono forse ducento a Padova. Potrebbesi
nondimeno dubitare di qualche
esagerazion di Rolandino in sì gran numero
d'infelici Padovani. Intanto il legato
apostolico Filippo attese a rinforzare il
suo esercito. Era volato a Padova Azzo
marchese d'Este. Fece egli venire un
buon rinforzo di gente da' suoi Stati e
da Ferrara. Vi accorsero tutti i banditi
da Verona e Vicenza, e vennero più brigate
di Bolognesi, comandate in certa
guisa dal famoso fra Giovanni dell'ordine
de' Predicatori: il che è da notare
per conoscere i costumi di questi tempi.
S'ebbero ancora da Venezia e Chioggia
assaissimi balestrieri. Premeva al legato
di ridurre Vicenza al suo partito, e verso
colà mosse l'armata nel dì 30 di luglio,
e nel dì primo d'agosto andò ad accamparsi
a Longare; e nello stesso tempo vi
arrivò anche Alberico da Romano, fratello
di Eccelino, con un corpo di Trivisani,
facendosi credere fedele alla Chiesa:
del che tutti si stupirono, e ne venne
grande bisbiglio. Allora fu creato capitan
generale dell'esercito il marchese d'Este,
con plauso di ognuno. Ma da lì a poco
levatosi un susurro, che Eccelino con un
formidabil esercito si avvicinava, entrò
tal timor panico nell'armata de' crocesignati,
che, per quanto facessero il legato
ed il marchese, i Bolognesi furono i
primi a tornarsene a casa, ed altri di
<span class="pagenum" id="Page_1258">[1258]</span>
mano in mano a ritirarsi: laonde il legato
giudicò meglio di ridurre l'esercito a
Padova. Sospetto corse che Alberico da
Romano avesse segretamente fatto spargere
questo terror nella gente. Per attestato
della Cronica di Verona <span class="fnote">[Paris. de Cereta, Chron. Veron., tom. 8 Rer.
Ital.]</span>, la terra
di Legnago sull'Adige, acclamando in
quest'anno il marchese Azzo d'Este, si
sottrasse all'ubbidienza di Eccelino e di
Verona. Lo stesso fece quella ancora di
Cologna. Tirarono poscia i Padovani una
gran fossa quasi di tre miglia fuori della
città con isteccati, torri di legno e petriere
disposte in varii siti, e quivi s'accampò
l'esercito pontificio, aspettando il tiranno.
Colà fece venire il marchese Azzo
tutta la cavalleria di Ferrara, e dovea in
breve arrivare anche la fanteria. Gran
copia di Mantovani e il patriarca di
Aquileia con isforzo numeroso di gente
accorsero alla difesa di Padova. Arrivò
sul fine d'agosto Eccelino, diede varii
assalti alle fortificazioni nemiche, ributtato
sempre, tuttochè superiore al doppio
di forze ai Padovani: il perchè scornato
se ne tornò a Vicenza, dalla qual
città con belle parole fece uscire la milizia
urbana, facendola stare ne' borghi, e
dentro dispose una buona guarnigione di
Veronesi e Tedeschi.
</p>

<p>
Secondo la Cronica di Milano <span class="fnote">[Chron. Mediolan., tom. 16 Rer. Ital.]</span>, fu
in quest'anno divisione fra i nobili e popolari
di Milano. Ognun voleva comandar
le feste. Guerra eziandio si fece fra
i cittadini e fuorusciti di Piacenza <span class="fnote">[Chron. Placent., tom. 16 Rer. Ital.]</span>.
Ma in Toscana fu ben più fiera. Uscirono
in campagna i Fiorentini, Lucchesi e Genovesi
collegati contro ai Pisani <span class="fnote">[Caffari, Annal. Genuens., tom. 6 Rer. Ital.,
Ptolomeus Lucens., tom. 11 Rer. Ital. Ricord. Malaspina,
et alii.]</span>. A
tutta prima i Lucchesi rimasero spelazzati;
ma, accorsi i Fiorentini, sconfissero
l'oste pisana vicino al Serchio; e fu in
pericolo la stessa città di Pisa. Tolsero
i Genovesi ai Pisani il castello d'Ilice.
<span class="pagenum" id="Page_1259">[1259]</span>
La debolezza in cui restò allora il popolo
pisano il ridusse a chiedere pace.
E l'ottennero con restituire ai Lucchesi
Motrone, dimettere il castello di Corvara,
che fu distrutto, e quello di Massa, che
fu restituito al <i>marchese Bonifazio</i> Malaspina.
Circa questi tempi cominciò il
<i>marchese Oberto</i> Pelavicino <span class="fnote">[Chron. Parmense, tom. 9 Rer. Ital.]</span>, siccome
capo de' Ghibellini in Lombardia, ad
aver qualche dominio anche in Pavia.
Leggiamo poscia nelle Croniche d'Asti <span class="fnote">[Chron. Astens., tom. 11 Rer. Ital.]</span>
che nell'anno presente, ad istanza e per
ordine del papa, tutti gli Astigiani che
erano in Francia furono presi dai soldati
del santo <i>re Lodovico</i>, e consegnati
a <i>Tommaso conte</i> di Savoia, oppur detenuti
per lungo tempo nelle carceri di
Parigi. Perderono gli Astigiani quanto
aveano in Francia, e nella lunga guerra
che ebbero col suddetto conte di Savoia,
spesero più di ottocento mila lire. L'origine
della disgrazia di questo popolo si
ha da Matteo Paris <span class="fnote">[Matth. Paris, Hist. Angl.]</span>, dal Guichenone <span class="fnote">[Guichenon, Hist. de la Maison de Savoye.]</span>,
e da Antonio poeta astigiano <span class="fnote">[Anton. Astens., tom. 14 Rer. Ital.]</span>,
secondo i quali nel precedente anno cominciò
la guerra fra esso Tommaso conte
di Savoia e il popolo d'Asti. Occupò
il conte Chieri agli Astigiani. Usciti con
grande sforzo gli Astigiani, ruppero il
popolo di Chieri, e poi presero Moncalieri,
dove fecero prigione l'abbate di
Susa loro gran nemico. A questa nuova
il conte Tommaso, ch'era in Torino, ammassato
l'esercito suo, venne a dar battaglia
agli Astigiani a Montebruno, ma
se ne andò egli sconfitto, e gran copia di
Torinesi vi restò prigione. Tornato a
Torino, fecesi una matta sollevazione
contra di lui, e da quel popolo fu detenuto
prigione, con intimazione di non
rilasciarlo, se prima non facea restituire
i lor cittadini. Matteo Paris ne attribuisce
la cagione al suo duro governo. Diedero
poscia i Torinesi barbaramente esso
<span class="pagenum" id="Page_1260">[1260]</span>
conte in mano agli Astigiani, e con ciò
liberarono la lor gente. La disavventura
di questo illustre principe, già conte ancora
di Fiandra, e parente dei re d'Inghilterra
e di Francia, fece gran rumori
dappertutto. Papa Alessandro IV ne
scrisse lettera di condoglianza alla regina
d'Inghilterra, rapportata da Matteo
Paris, e l'esortò a far prendere tutte le
persone e i beni de' Torinesi ed Astigiani,
che fossero nel suo dominio. Altrettanto
fece il santo re di Francia nel suo,
per ordine dello stesso papa. Presero
poscia gli Astigiani Fossano ed altre terre
del conte, ed arrivarono fino alla valle di
Susa, con egual felicità in altri fatti d'armi.
Abbiamo da Matteo Paris che venne
in Italia l'arcivescovo di Cantorberì per
liberare il conte suo fratello. Mosse i
Savoiardi a fare l'assedio di Torino, ma
senza profitto; e dopo avere inutilmente
consumate immense somme di danaro,
se ne tornò in Inghilterra, con lasciare
tuttavia prigione il fratello. Aggiugne il
medesimo storico che nell'anno presente
i Romani, stanchi della severità ed
inesorabil giustizia di Brancaleone d'Andalò
Bolognese lor senatore, il cacciarono
in prigione. A lui volea gran male la
nobiltà, e più la corte pontificia. Segretamente
se ne fuggì sua moglie, e, venuta
a Bologna, operò che gli ostaggi de' Romani
quivi dimoranti fossero ben custoditi.
Ricorsi i Romani al papa, fecero
ch'egli scrivesse al comune di Bologna,
intimando l'interdetto alla città, se non
rendeva gli ostaggi. Sofferirono i Bolognesi
piuttosto l'interdetto, ben conoscendo
che, qualora gli avessero dati, vi
andava la testa del loro concittadino.
Questo avvenimento ci fa comprendere
con quali costumi si regolassero allora
le città italiane, o almen qual precauzione
avesse presa Brancaleone, perchè assai
conoscente delle instabili leste dei
Romani d'allora, i quali presero dipoi
per loro senatore Manuello Maggi Bresciano.
Potrebbe nondimeno essere che
questi ostaggi e l'interdetto suddetto appartenessero
<span class="pagenum" id="Page_1261">[1261]</span>
all'anno 1260, siccome vedremo.
</p>

<hr />
</div>

<div class="chapter">
<h2 class="hidden" id="MCCLVII">MCCLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLVII</span>. Indizione <span class="smcap lowercase">XV</span>.</td>
  </tr>
  <tr>
    <td><span class="smcap">Alessandro</span> IV papa 4.</td>
  </tr>
  <tr>
    <td>Imperio vacante.</td>
  </tr>
</table>

<p>
Finalmente le dissensioni de' principi
di Germania, per l'elezione di un nuovo
re de' Romani, andarono a terminare in
uno scisma <span class="fnote">[Stero., Annal. Augustan. Matth. Paris., Hist.
Angl. Roland., lib. 11, cap. 2.]</span>. Verso la metà di gennaio
gli arcivescovi di Magonza e Colonia,
<i>Lodovico conte</i> Palatino del Reno ed Arrigo
suo fratello duca di Baviera elessero
<i>Riccardo conte</i> di Cornovaglia, fratello
del re d'Inghilterra. Da molti altri
principi fu riprovata questa elezione.
Però circa la metà di quaresima dell'anno
seguente l'arcivescovo di Treveri, il
re di Boemia, il duca di Sassonia, il marchese
di Brandemburgo e molti altri
principi acclamarono re anch'essi <i>Alfonso
re</i> di Castiglia e di Leone. Venuto in
Germania Riccardo, nel dì dell'Ascension
del Signore fu coronato in Aquisgrana <span class="fnote">[Monachus Patavinus, in Chron., tom. 8 Rer.
Ital.]</span>.
Il pontefice <i>Alessandro IV</i> stette
neutrale in mezzo a questa contesa dei
due re, senza aderire ad alcuno. Si agitò
la causa nella curia romana, ma non fu
mai decisa; e però l'Italia niun pensiero
si prese di questi due re, quantunque i
medesimi non cessassero di procacciarsi
qui dei partigiani. <i>Eccelino</i> da Romano,
fra gli altri, si dichiarò in favore del re
di Castiglia; e questo re scrisse anche
lettere al comune di Padova, per attestato
di Rolandino. Lo stesso avrà fatto
all'altre città d'Italia; nè Riccardo dovette
dimenticare un somigliante uffizio;
ma niun d'essi visitò mai queste contrade.
Restavano tuttavia in Sicilia <span class="fnote">[Nicolaus de Jamsilla, Hist., tom. 8 Rer. Ital.]</span>
disubbidienti a Manfredi Piazza, Aidona
e Castrogiovanni. Federigo Lancia, messo
all'ordine un gagliardo corpo d'armata,
<span class="pagenum" id="Page_1262">[1262]</span>
andò a cignere d'assedio Piazza,
città allora assai ricca e popolata. Vi
trovò dentro gran copia di difensori, e
difensori che non conosceano cosa fosse
paura, di maniera che quasi ne parea
disperato l'acquisto. Pure, dopo molti
sanguinosi assalti, per forza v'entrò, e
vi gastigò i principali che s'erano mostrati
sì ardenti contro la casa di Suevia.
Questo successo indusse la città d'Aidona
a sottomettersi volontariamente al
conte Federigo, il quale non si attentò di
assediar Castrogiovanni, perchè città o
castello troppo forte, ma fece ben mettere
a sacco e fuoco tutto il suo contado,
e la ristrinse con un vigoroso blocco.
Questo nulladimeno bastò a far prendere
a quel popolo la risoluzione di arrendersi
a buoni patti: con che Manfredi,
già divenuto padrone di tutto il regno di
qua dal Faro, nulla ebbe in Sicilia che
più contrastasse al suo volere e dominio.
Non seppe trovar posa <i>Azzo VII</i> marchese
d'Este, finchè vide le rocche di
Monselice e le due sue fortezze di Cerro
e Calaone in potere di Eccelino <span class="fnote">[Roland., lib. 10, cap. 13.]</span>. Ad
esse aveva egli già posto il blocco. Gli
riuscì nella primavera di quest'anno di
guadagnar, con danari e promesse di
molti vantaggi, Gherardo e Profeta capitani
del tiranno, che tuttavia difendeano
i gironi superiori di Monselice; e in
questa maniera liberò quell'importante
sito. Nè passò molto, che se gli renderono
ancora le castella di Cerro e Calaone:
con che nulla restò in quelle parti al
tiranno. Dimorava intanto esso Eccelino
in Verona <span class="fnote">[Paris de Cereta, Chron. Veronens., tom. 8
Rer. Ital.]</span>, nè più potendo dar pascolo
all'inumano suo genio contra dei
Padovani, si diede a sfogarlo contra dei
nobili e popolari d'essa Verona. Fece
egli prendere in quest'anno Federigo e
Bonifazio fratelli della Scala, famiglia che
comincia ad apparire distinta in quella
città, e tutti i loro aderenti, e, incolpatili
di voler dare la città di Verona ai
<span class="pagenum" id="Page_1263">[1263]</span>
Mantovani e al marchese Azzo, li fece
nel mese di ottobre strascinar a coda di
cavallo, e bruciar poscia vivi. A forza
ancora di tormenti fece morire Ansedisio
suo nipote, per non aver saputo difendere
Padova, permettendo Iddio che
questo iniquo ministro delle crudeltà del
zio ricevesse da lui stesso il meritato gastigo.
In questo medesimo anno nel dì 8
di maggio Alberico da Romano, il quale
dominava in Trivigi, essendo, oppure fingendo
di essere, nemico di Eccelino suo
fratello, e di seguitar le parti della Chiesa,
si cavò infine la maschera, e fece non
solamente pace, ma anche lega con esso
Eccelino, con dargli in ostaggio tre suoi
figliuoli. Seguitò dipoi Alberico ad esercitare
anch'egli la crudeltà contra de' cittadini
di Trivigi, assaissimi de' quali,
sbanditi dalla patria, si rifugiarono sotto
l'ali de' Padovani e Veneziani.
</p>

<p>
Era insorta nel precedente anno una
fiera discordia rivile fra i Guelfi e Ghibellini
di Brescia. Prevalsero gli ultimi,
confidati nelle forze di <i>Eccelino</i> e del
<i>marchese Oberto</i> Pelavicino, che allora
mettevano a sacco il contado di Mantova.
Incarcerarono, o fecero fuggire molti
degli aderenti alla Chiesa. Ebbero nondimeno
tanto giudizio di non ammettere
nella lor città il perfido Eccelino, che già
era giunto a Montechiaro con isperanza
d'entrarvi; ed elessero per loro governatore
Griffolino, uomo saggio ed amante
della patria. Nell'anno presente <i>Filippo</i>
da Fontana Ferrarese, legato apostolico
ed eletto di Ravenna, soggiornando in
Mantova, spedì colà <span class="fnote">[Malvecius, Chron. Brix., tom. 14 Rer. Ital.]</span> frate Everardo
dell'ordine de' Predicatori, uomo di molta
dottrina e destrezza, il quale con tal
facondia si adoperò, che la libertà e i
beni furono restituiti ai Guelfi incarcerati
e fuorusciti. Questo buon principio diede
animo al legato di passare con poco seguito
alla stessa città di Brescia, dove riconciliò
gli animi alterati di que' cittadini,
promettendo tutti di star saldi nell'antica
divozione verso la Chiesa romana. Fecesi
<span class="pagenum" id="Page_1264">[1264]</span>
anche una riguardevole mutazione in Piacenza <span class="fnote">[Chron. Placent., tom. 16 Rer. Ital.]</span>.
Si reggeva quella città a parte
Ghibellina; ne era signore e capo il
marchese Oberto Pelavicino. Formata
una potente congiura, nel dì 24 di luglio
levarono i Guelfi rumore, cacciarono
dalla città il suddetto marchese ed Ubertino
Landò suo fedel seguace, e spogliarono
d'armi e cavalli tutta la gente
loro, con eleggere dipoi per loro podestà
Alberto da Fontana. Questi fece dipoi
guerra agli aderenti de' Landi, col condannarli
e bandirli dalla città. Non minore
commozione civile fu in questi
tempi in Milano <span class="fnote">[Annales Mediol., tom. 16 Rer. Ital. Gualvan.
Flamma, Manip. Flor., cap. 291.]</span>. Continuando <i>Leone
da Perego</i> arcivescovo, coll'assistenza
de' nobili, a pretendere il governo della
città, a questo suo ambizioso disegno
ripugnavano forte i popolari, disgustati
anche di molto per la prepotenza d'essi
nobili, e per un vecchio iniquo statuto, in
cui altra pena non s'imponeva ad un nobile
che ucciso avesse uno del popolo,
se non di pagare sette lire e danari
dodici di terzuoli. Essendo appunto in
questi tempi stato ammazzato da Guglielmo
da Landriano nobile un popolare, per
avergli fatta istanza d'esser pagato, il
popolo di Milano prese l'armi, si sollevò,
e avendo alla lor testa Martino dalla
Torre, obbligò l'arcivescovo e la nobiltà
ad uscir di città. Si ritirarono
questi nel Seprio, e ricevuto dai Comaschi
un gagliardo rinforzo di gente, tentarono
poi di rientrare in Milano, e più
volte vennero alle mani coi popolari, ma
sempre colla peggio. Interpostosi poi papa
Alessandro coi cardinali, ne seguì pace,
e mandati ai confini molti dei nobili,
l'arcivescovo col resto se ne tornò in
città. Allora fu che Martino dalla Torre
prese per moglie una sorella di Paolo
da Sorecina podestà de' nobili; e il popolo,
chiamato al sindacato Beno de' Gonzani
Bolognese allora podestà, che tante
angherie avea fatto in addietro in Milano,
<span class="pagenum" id="Page_1265">[1265]</span>
il condannarono a pagar dodici mila lire.
E perciocchè egli non potè o non volle
pagare sì grossa somma, l'uccisero, e il
suo corpo come di un cane gittarono
nelle fosse. Andava in questi tempi a
dismisura crescendo la potenza de' Bolognesi.
Erano già padroni d'Imola, Cervia
e d'altri luoghi. Nell'anno precedente,
siccome diffusamente narra il Sigonio <span class="fnote">[Sigonius, de Regno Ital., lib. 19.]</span>,
e s'ha ancora dalla Cronica di Bologna <span class="fnote">[Chron. Veronense, tom. 18 Rer. Ital.]</span>,
stesero la loro giurisdizione
sopra Faenza, Forlì, Forlimpopoli e Bagnacavallo,
di maniera che parte della
Romagna riceveva da essi podestà, e
ubbidiva ai loro comandamenti. Cagione
fu questo alto loro stato, ch'essi, ridendosi
del laudo proferito da Giberto podestà
di Parma, non vollero restituire al
comune di Modena le castella del Frignano.
Mancava ai Modenesi quel buon
recipe che per sì fatti mali occorre; perciò
fecero ricorso alle città di Lombardia,
acciocchè interponessero i lor buoni uffizii,
con far loro costare la forza delle proprie
ragioni. Unitamente dunque col podestà
di Modena <span class="fnote">[Annales Veteres Mutinens., tom. 11 Rer.
Italic.]</span> si portarono a Bologna
gli ambasciatori di Milano, Brescia,
Mantova, Ferrara, Parma e Reggio; ma,
per quante esortazioni e preghiere adoperassero,
non si potè espugnare l'avido
e superbo cuore de' Bolognesi. Portarono
allora i Modenesi le lor doglianze al papa,
il quale, per timore che questa città non
si gittasse in braccio al partito de' Ghibellini,
scrisse nel dì 7 di agosto da Viterbo
una lettera, rapportata dal Sigonio,
al vescovo di Mantova, dandogli commissione
di ordinare ai Bolognesi l'esecuzione
del laudo, ma di non sottoporre
all'interdetto Bologna senza suo nuovo
ordine. Non apparisce che il vescovo facesse
più profitto degli altri intercessori.
In quest'anno finalmente, secondo il Guichenon <span class="fnote">[Guichenon, Histoire de la Mais. de Savoye,
tom. 1.]</span>,
uscì delle prigioni d'Asti
<span class="pagenum" id="Page_1266">[1266]</span>
<i>Tommaso conte</i> di Savoia; e ciò si può
dedurre ancora da Matteo Paris <span class="fnote">[Matth. Paris. Hist. Angl.]</span>, che
nell'anno seguente il dice arrivato in Inghilterra.
Il trattato della sua liberazione
fu conchiuso in Torino nel dì 18 di febbraio,
e in esso il conte, forzato dalla
necessità, rinunziò a tutti i suoi diritti
sopra la città di Torino e sopra altri suoi
luoghi. Dal Continuatore di Caffaro <span class="fnote">[Caffari, Annal. Genuens., tom. 6 Rer. Ital.]</span>
all'anno 1259 si ricava ch'egli diede
agli Astigiani in ostaggio i suoi figliuoli.
</p>

<hr />
</div>

<div class="chapter">
<h2 class="hidden" id="MCCLVIII">MCCLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="smcap lowercase">MCCLVIII</span>. Indizione <span class="smcap lowercase">I</span>.</td>
  </tr>
  <tr>
    <td><span class="smcap">Alessandro</span> IV papa 5.</td>
  </tr>
  <tr>
    <td>Imperio vacante.</td>
  </tr>
</table>

<p>
Era già il fin qui principe di Taranto
<i>Manfredi</i> in pacifico possesso di tutto il
regno di Sicilia di qua e di là dal Faro.
Non mancavano a lui voglie di maggiore
ingrandimento, nè consiglieri che la fomentassero
e ne promovessero il compimento.
Benchè intorno alle cose di lui
non ci restino da qui innanzi, se non
istorici guelfi, talvolta sospetti di troppo
maliziare, e di alterar la verità secondo
le loro passioni; pure non ci mancherà
lume per discernere quello che sia più
probabilmente da credere negli avvenimenti
spettanti a lui. Pensò dunque Manfredi,
e vi avea pensato anche molto prima,
di assumere il titolo e la dignità di re
di Sicilia. A questo fine fece egli sparger
voce che Corradino suo nipote in Germania
fosse mancato di vita. Niccolò da
Jamsilla <span class="fnote">[Nicolaus de Jamsilla, Hist., tom. 8 Rer. Ital.]</span> pare che ci voglia dare ad
intendere che tal fama naturalmente e
senza frode sorgesse e prendesse piede;
ma non si fallerà giudicando che artificiosamente
fosse disseminata, acciocchè,
tenuto per estinto il legittimo erede della
corona di Sicilia, si facesse apertura alla
succession di Manfredi. E ciò poi sarebbe
più chiaro del sole, qualora fosse
fuor di dubbio quanto vien raccontato
<span class="pagenum" id="Page_1267">[1267]</span>
da Ricordano <span class="fnote">[Ricordano Malaspina, Istor., cap. 147.]</span>, da Giovanni Villani <span class="fnote">[Giovanni Villani, et alii.]</span>
e da altri Guelfi: cioè che Manfredi mandò
suoi ambasciatori in Suevia per avvelenar
Corradino, e, credendo essi d'aver fatto
il colpo, se ne tornarono in Sicilia vestiti
di gramaglia, asserendo la di lui morte.
Le credo io favole. Saba Malaspina <span class="fnote">[Sabas Malaspina, lib. 1.]</span>
altro non dice, se non che si fecero correre
certe lettere finte, come scritte da baroni
tedeschi, coll'avviso della morte di Corradino,
fondate forse anche sopra qualche
grave malattia di lui, che diedero da dubitar
di sua vita. Bastò questo per indurre,
come vuole il Jamsilla, i prelati e
baroni del regno a fare istanza a Manfredi
di prendere lo scettro del regno.
Più verisimile è che dalle segrete insinuazioni
dello stesso Manfredi fossero
mossi a far questo passo. Comunque sia,
nel dì 11 d'agosto nella cattedral di Palermo
fu egli solennemente coronato re
da tre arcivescovi col concorso e plauso
d'innumerabili prelati, baroni e popolo.
Ed abbondavano bene in lui, anche per
confessione de' suoi avversarii, moltissime
di quelle prerogative che rendono l'uomo
degno di regnare. Giovane di bell'aspetto,
faceva sua gloria la cortesia, l'affabilità
e la clemenza, senza avere ereditata la
crudeltà de' suoi maggiori. Singolar fu la
sua prudenza e l'intendimento superiore
di lunga mano all'età; grande il suo
amore verso le lettere e i letterati, ed egli
stesso ben istruito delle scienze e dell'arti
più nobili; ma soprattutto risplendeva
in lui la generosità e la gratitudine in premiare
chiunque gli prestava servigio. E
specialmente nel tempo della coronazione
si diffusero le rugiade della sua liberalità
e magnificenza con profusione di donativi
al popolo, e di contadi, baronie ed altri
uffizii, de' quali principalmente furono
a parte i suoi zii materni marchesi Lancia,
ed altri suoi parenti e molti Lombardi,
dei quali, più che d'altri, si fidava.
Ch'egli fosse principe di poca fede, di minor
<span class="pagenum" id="Page_1268">[1268]</span>
pietà, e dedito a' piaceri e alla lussuria,
lo dicono gli scrittori pontificii. Certo
è che la politica mondana e l'ambizione
ebbero il primato nel suo cuore, e fu dai
più riprovato l'aver egli occupato il regno
dovuto al nipote. Credeva anch'egli
non poco alla strologia. Scrive Matteo
Paris <span class="fnote">[Matth. Paris, Hist. Angl. ad ann. 1256.]</span>, essersi nell'anno 1256 venuto
a sapere che Manfredi, creduto fin allora
bastardo, in una malattia della madre,
figliuola del marchese Lancia di Lombardia,
era stato legittimato dall'imperador
Federigo II suo padre, coll'averla sposata.
Queste erano ciance del volgo. Racconta
ancora Saba Malaspina <span class="fnote">[Sabas Malaspina, Histor., lib. 1, cap. 5.]</span>, scrittore
nimico di Manfredi, che non essendo
per anche egli coronato, per parte del re
Corradino vennero in Italia due ambasciatori
con ordine di trattar col papa di
accordo per succedere nel regno di Sicilia.
Verso il castello della Molara furono
presi, spogliati, e l'un di essi ucciso,
l'altro ferito da Raule de' Sordi
nobile romano. Autore di questa sceleraggine
vien detto Manfredi da esso Malaspina,
quasichè allora non si trovassero
nel distretto romano e in altri luoghi
di que' nobili assassini che andavano
a caccia di chi avea cariche le valigie di
oro; e non confessasse egli che questo
nobile era un solennissimo scialacquatore
e malvivente, capace perciò senza
gli sproni altrui di così neri attentati. Per
lo contrario, abbiamo da Matteo Spinelli <span class="fnote">[Matteo Spinelli, tom. 7 Rer. Ital.]</span>
che nel dì 20 di febbraio del 1256
(nel suo testo sono sconcertati tutti gli
anni: forse è l'anno 1259) vennero a
Barletta gli ambasciatori della regina <i>Isabella</i>,
madre del re <i>Corradino</i>, con quei
del duca di Baviera suo fratello, a trovare
il re Manfredi. Fecero conoscere
che Corradino era vivente, e pretesero
che si gastigasse chi avea detta la menzogna
di sua morte. Manfredi con saggio
e bel sermone rispose loro che il regno
era già perduto, ed averlo egli, siccome
<span class="pagenum" id="Page_1269">[1269]</span>
ognun sapeva, conquistato coll'armi e
con immense fatiche; nè essere di dovere
nè di utilità che lo rinunziasse ad
un fanciullo incapace di sostenerlo contra
de' papi, implacabili nemici della casa
di Suevia. Che per altro avrebbe tenuto
il regno sua vita naturale durante, e poi
vi sarebbe succeduto Corradino. Con
queste belle parole, e con regali magnifici,
anche pel duca di Baviera, rispedì
gli ambasciatori. Da Palermo ripassato il
re Manfredi in Puglia <span class="fnote">[Sabas Malaspina, lib. 2, cap. 1.]</span>, tenne corte
bandita e un gran parlamento in Foggia,
dove rallegrò i popoli concorsi da tutte
le parti colla solennità di varii spettacoli
e giuochi. Indi coll'esercito passò addosso
alla città dell'Aquila, che fin qui
avea pertinacemente tenute inalberate le
bandiere della Chiesa. Danno non venne
alle persone e robe degli abitanti, che
furono poi costretti ad uscirne, e la città
per pena fu data alle fiamme.
</p>

<p>
In questi tempi avendo il popolo romano
trovato colle pruove Mannello dei
Maggi <span class="fnote">[Matth. Paris, ad hunc annum.]</span>, senatore troppo parziale dei
nobili, levatosi a rumore, andò colla forza
a liberar dalle carceri Brancaleone già
senatore, e il rimise nell'uffizio primiero.
Allora egli cominciò ad esercitare spietatamente
il rigore della giustizia contra
de' potenti Romani che calpestavano il
popolo, e fece infin presentare alle forche
due della nobil casa degli Annibaldeschi.
Fu coi suoi fautori scomunicato dal papa:
del che non fecero eglino conto, pretendendo
di avere un privilegio di non potere
essere scomunicato. Tali minaccie
poi si lasciarono uscir di bocca contra
del pontefice e de' cardinali, che papa
Alessandro colla corte, non veggendosi
sicuro, si ritirò a Viterbo. Ciò dovette
succedere nell'anno precedente, perchè
si veggono lettere quivi allora date dal
papa. Nel presente anno Brancaleone col
popolo romano fu in procinto di portarsi
coll'armi a distruggere Anagni, patria
dello stesso pontefice. Per placarlo, bisognò
<span class="pagenum" id="Page_1270">[1270]</span>
che il papa con umili parole mandasse
a pregarlo di desistere da così crudele
disegno. Durò fatica Brancaleone a
frenar il furor del popolo, e da lì innanzi
tenne buona corrispondenza col re Manfredi,
che gli promise ogni assistenza ed
aiuto. Poscia, per abbassare la potenza
della nobiltà romana, che colle case ridotte
in forma di fortezze commetteva
mille insolenze, fece diroccare da cento
quaranta loro torri; e in questa maniera
tornò la quiete e tranquillità in Roma.
Ma non passò l'anno presente, che fu
anche lo stesso Brancaleone atterrato
dalla morte, e il suo capo, per memoria
del suo valore, o, per dir meglio,
della sua eccessiva giustizia e crudeltà,
posto sopra una colonna entro di un
vaso prezioso. Per consiglio di lui, fu
eletto senatore Castellano di Andalò Bolognese
suo zio dal popolo romano, senza
voler dipendere dall'assenso del papa,
che fece tutto il possibile per impedirlo.
Prosperarono in quest'anno in Lombardia
gli affari dell'empio <i>Eccelino</i> da Romano
con somma afflizione di tutti i buoni.
Guardavansi con occhio bieco in Brescia
le due fazioni de' Guelfi e Ghibellini, benchè
riconciliate poc'anzi. Eccelino <span class="fnote">[Malvecius, Chron. Brixian., tom. 14 Rer.
Ital.]</span>
con segrete lettere soffiava nel fuoco. Tentarono
i Ghibellini di cacciar la parte contraria
nel dì 29 d'aprile, essendo con
loro Griffo ossia Griffolino podestà della
città. Si venne all'armi; si combattè
tutta la notte; nel dì seguente restarono
sconfitti gli amici di Eccelino, Griffo preso
con altri, il resto colla fuga si salvò a
Verona e Cremona. Già dicemmo uniti
in lega Eccelino ed <i>Oberto</i> Pelavicino
marchese. Perchè i Bresciani erano venuti
all'assedio di Torricella occupata
dai lor fuorusciti, mosse il marchese
l'esercito de' Cremonesi per dar soccorso
agli assediati, e nello stesso tempo
sollecitò Eccelino a muoversi dall'altro
canto. Allora Eccelino con quante forze
potè di Tedeschi, e delle milizie di Verona,
<span class="pagenum" id="Page_1271">[1271]</span>
Feltre, Vicenza e d'altri luoghi <span class="fnote">[Rolandinus, lib. 11, cap. 9.]</span>,
marciò alla volta del Mincio, e, passatolo
in fretta, andò ad unirsi coi Cremonesi.
Intanto il legato pontificio <i>Filippo arcivescovo</i>
di Ravenna, al primo movimento
de' Cremonesi avendo chiamati in aiuto
i Mantovani, che v'accorsero colla loro
milizia, uscì in campagna coll'esercito
bresciano e con tutti i suoi crocesignati,
e andò a Corticella presso al fiume Oglio.
Ma arrivata nel suo campo la nuova
che Eccelino s'era accoppiato coi Cremonesi,
ben conoscendo d'essere inferiore
di forze, propose di ritirarsi a Gambara,
e che s'aspettasse Azzo marchese
d'Este, il quale a momenti dovea giugnere
collo sforzo dei Ferraresi e dei
suoi Stati. Parve a Biachino da Camino
e ai principali Bresciani una viltà il
retrocedere <span class="fnote">[Paris de Cereta, Chron. Veronens., tom. 8
Rer. Ital.]</span>. Da lì a poco eccoti si
veggono da lungi sventolar le bandiere
di Eccelino; All'armi, all'armi. Si diede
la battaglia nel dì 28 d'agosto, secondo
Rolandino, ma, secondo il Monaco Padovano <span class="fnote">[Monachus Patavinus, in Chron., tom. eod.]</span>
e Jacopo Malvezzi <span class="fnote">[Malvecius, Chron. Brixian., tom. 14 Rer.
Italic.]</span>, nel
dì 30. Atterriti sul principio, in breve
sbaragliati rimasero i Bresciani, e preso
il legato del papa con <i>Damiano Cossadoca</i>
vescovo eletto di Verona, Simone
da Fogliano di Reggio podestà di Mantova,
e molti altri nobili, e gran quantità
di popolo. Nel dì seguente <i>Cavalcante
da Sala</i> vescovo, e gli altri cittadini rimasti
in Brescia, tutti sbigottiti, credendo
di far cosa grata ad Eccelino, liberarono
Griffo e gli altri prigioni, ma scioccamente
e in propria rovina, perciocchè
costoro aprirono le porte della città ad
Eccelino, il qual vittorioso col marchese
Oberto e Buoso da Doara ne prese il
possesso. Il vescovo, i preti e gran copia
d'altri cittadini guelfi si sottrassero colla
fuga a quel flagello del genere umano.
<span class="pagenum" id="Page_1272">[1272]</span>
Aveva Eccelino, per attestato di Parisio
da Cereta, nel primo dì di febbraio dell'anno
presente fatto morir ne' tormenti
moltissimi Veronesi, tanto nobili che
plebei. Non dimenticò già egli il suo barbarico
costume, giunto che fu in Brescia.
Ivi ancora le carceri e le mannaie si tennero
in esercizio, e le chiese spogliate, e
le torri dei principali nobili per ordine
suo furono spianate. Doveva essere il dominio
di Brescia la metà de' Cremonesi;
e infatti sul principio fu divisa la città, e
l'una parte d'essa assegnata al marchese
Pelavicino e a Buoso da Doara. Ma Eccelino
la volea tutta, e ne trovò a suo
tempo la maniera. Intanto, a riserva della
terra degli Orci, tutto il territorio di
Brescia venne in poter del tiranno. Per
questa disavventura di Brescia, città di
tanto nerbo, fu un gran dire per tutta
Italia, e n'ebbe un sommo cordoglio e
terrore la parte della Chiesa. Ma i giudizii
di Dio sono ben diversi da quelli degli
uomini, e ce ne avvedremo all'anno
susseguente.
</p>

<p>
Nel dì 4 d'aprile, dell'anno presente,
coll'interposizione del suddetto Filippo
legato del papa, s'erano accordati insieme
i nobili e popolari di Milano con istabilire
una concordia, che fu appellata la
pace di Sant'Ambrosio <span class="fnote">[Annales Mediolanenses, tom. 16 Rer. Ital.,
Gualvan. Flamma, in Manip. Flor., cap. 292.]</span>. Il Corio <span class="fnote">[Corio, Istor. di Milano.]</span>,
che ne vide lo strumento, rapporta distesamente
tutte le condizioni d'essa.
Ma, secondo il pessimo uso di tempi tali,
durò questa ben poco. Nella festa di san
Pietro di giugno, Martino dalla Torre
capo del popolo cacciò di città <i>Leone da
Perego</i> arcivescovo colla fazione de' nobili,
i quali si ridussero a Cantù, e poscia
andarono in soccorso de' Rusconi, potenti
cittadini di Como, i quali voleano
abbattere la parte contraria de' Vitani.
Ma, accorso in aiuto degli ultimi il suddetto
Martino con un possente corpo di
Milanesi, toccò ai Rusconi di sloggiare
da Como, e i Vitani ne restarono padroni.
<span class="pagenum" id="Page_1273">[1273]</span>
Ebbe nondimeno un'altra cagion
di sospirare nell'anno presente la città
di Milano. Suddita de' Milanesi era da
gran tempo la nobil terra di Crema <span class="fnote">[Chronicon Placentinum, tom. 16 Rer. Ital.]</span>.
Entrata anch'ivi la discordia fra i cittadini,
i Benzoni, famiglia potente, chiamarono
il marchese Oberto Pelavicino, il
quale ben volentieri con cinquecento
cavalli ne andò a prendere il possesso e
dominio, con iscacciarne la contraria fazione.
L'emulazione ancora che d'ordinario
regnava fra quelle nazioni italiane,
che si trovavano allora possenti in
mare, e intente alla mercatura, era già
passata in aperta guerra tra i Veneziani <span class="fnote">[Dandul., in Chron., tom. 12 Rer. Ital.]</span>
e Genovesi per accidente occorso
in Accon. Il Continuatore di Caffaro <span class="fnote">[Caffari, Annal. Genuens., lib. 6, tom 6 Rer.
Italic.]</span>
descrive il principio e progresso della
lite, per cui restarono aggravati i Veneziani.
E quantunque s'interponesse coi
suoi paterni uffizii papa Alessandro IV,
e andassero innanzi e indietro lettere ed
ambasciatori, pure non ne venne concordia,
e continuò il mal animo dell'altra
nazione. Fecero lega i Veneziani coi
Pisani, Provenzali e Marsiliesi, e con
gran flotta navigarono tutti in Oriente.
Colà comparvero ancora con possente
sforzo di galee e di navi i Genovesi. Nel
dì 24 di giugno si affrontarono queste
armate navali, e dopo un ostinato combattimento
<span class="pagenum" id="Page_1274">[1274]</span>
la vittoria si dichiarò in favore
de' Veneziani e Pisani <span class="fnote">[Annales Pisani, tom. 6 Rer. Ital.]</span>, con prendere
venticinque galee dei vinti. Restarono
perciò i Genovesi in molto abbassamento
in quelle parti, e fu distrutta in
Accon la lor bellissima torre, e spogliati
i lor magazzini. A queste nuove il buon
papa Alessandro, considerando il grave
pregiudizio che da ciò risultava agl'interessi
della cristianità in Soria, rinforzò
le sue premure per la pace. Intimò tosto
una tregua; ottenne da' Veneziani la libertà
de' prigioni, e finalmente stabilì
fra questi popoli la concordia, con alcune
condizioni nondimeno, che forse furono
moleste ai Genovesi. Crescendo anche in
Bologna <span class="fnote">[Matth. de Griffonibus, Histor. Bononiens.,
tom. 18 Rer. Italic.]</span> ogni dì più le discordie civili,
che ordinariamente nascevano dalle
pazze parzialità e fazioni guelfa e ghibellina,
ovvero dall'incontentabil ambizione
di soprastare nel comando agli
altri, in quest'anno vennero alle mani
in essa città i Geremii e i Lambertazzi,
famiglie delle più potenti, cadauna delle
quali tirava seco il seguito d'altre nobili
casate, e ne succedette la morte di molti.
Quel solo che potè ottenere con tutti i
suoi sforzi il podestà, fu di mettere tregua
fra le parti: il che per allora sopì,
ma non estinse l'incendio, che continuò
poi per anni parecchi.
</p>

<p class="pad2 center larger">
FINE DEL VOLUME IV.
</p>
</div>

<div class="chapter">
<p class="center big"><a id="INDICE"></a><a href="#indfront">INDICE</a></p>

<p class="indice"><a href="#DCCCCXCIV">DCCCCXCIV</a>
<a href="#DCCCCXCV">DCCCCXCV</a>
<a href="#DCCCCXCVI">DCCCCXCVI</a>
<a href="#DCCCCXCVII">DCCCCXCVII</a>
<a href="#DCCCCXCVIII">DCCCCXCVIII</a>
<a href="#DCCCCXCIX">DCCCCXCIX</a>
<a href="#M">M</a>
<a href="#MI">MI</a>
<a href="#MII">MII</a>
<a href="#MIII">MIII</a>
<a href="#MIV">MIV</a>
<a href="#MV">MV</a>
<a href="#MVI">MVI</a>
<a href="#MVII">MVII</a>
<a href="#MVIII">MVIII</a>
<a href="#MIX">MIX</a>
<a href="#MX">MX</a>
<a href="#MXI">MXI</a>
<a href="#MXII">MXII</a>
<a href="#MXIII">MXIII</a>
<a href="#MXIV">MXIV</a>
<a href="#MXV">MXV</a>
<a href="#MXVI">MXVI</a>
<a href="#MXVII">MXVII</a>
<a href="#MXVIII">MXVIII</a>
<a href="#MXIX">MXIX</a>
<a href="#MXX">MXX</a>
<a href="#MXXI">MXXI</a>
<a href="#MXXII">MXXII</a>
<a href="#MXXIII">MXXIII</a>
<a href="#MXXIV">MXXIV</a>
<a href="#MXXV">MXXV</a>
<a href="#MXXVI">MXXVI</a>
<a href="#MXXVII">MXXVII</a>
<a href="#MXXVIII">MXXVIII</a>
<a href="#MXXIX">MXXIX</a>
<a href="#MXXX">MXXX</a>
<a href="#MXXXI">MXXXI</a>
<a href="#MXXXII">MXXXII</a>
<a href="#MXXXIII">MXXXIII</a>
<a href="#MXXXIV">MXXXIV</a>
<a href="#MXXXV">MXXXV</a>
<a href="#MXXXVI">MXXXVI</a>
<a href="#MXXXVII">MXXXVII</a>
<a href="#MXXXVIII">MXXXVIII</a>
<a href="#MXXXIX">MXXXIX</a>
<a href="#MXL">MXL</a>
<a href="#MXLI">MXLI</a>
<a href="#MXLII">MXLII</a>
<a href="#MXLIII">MXLIII</a>
<a href="#MXLIV">MXLIV</a>
<a href="#MXLV">MXLV</a>
<a href="#MXLVI">MXLVI</a>
<a href="#MXLVII">MXLVII</a>
<a href="#MXLVIII">MXLVIII</a>
<a href="#MXLIX">MXLIX</a>
<a href="#ML">ML</a>
<a href="#MLI">MLI</a>
<a href="#MLII">MLII</a>
<a href="#MLIII">MLIII</a>
<a href="#MLIV">MLIV</a>
<a href="#MLV">MLV</a>
<a href="#MLVI">MLVI</a>
<a href="#MLVII">MLVII</a>
<a href="#MLVIII">MLVIII</a>
<a href="#MLIX">MLIX</a>
<a href="#MLX">MLX</a>
<a href="#MLXI">MLXI</a>
<a href="#MLXII">MLXII</a>
<a href="#MLXIII">MLXIII</a>
<a href="#MLXIV">MLXIV</a>
<a href="#MLXV">MLXV</a>
<a href="#MLXVI">MLXVI</a>
<a href="#MLXVII">MLXVII</a>
<a href="#MLXVIII">MLXVIII</a>
<a href="#MLXIX">MLXIX</a>
<a href="#MLXX">MLXX</a>
<a href="#MLXXI">MLXXI</a>
<a href="#MLXXII">MLXXII</a>
<a href="#MLXXIII">MLXXIII</a>
<a href="#MLXXIV">MLXXIV</a>
<a href="#MLXXV">MLXXV</a>
<a href="#MLXXVI">MLXXVI</a>
<a href="#MLXXVII">MLXXVII</a>
<a href="#MLXXVIII">MLXXVIII</a>
<a href="#MLXXIX">MLXXIX</a>
<a href="#MLXXX">MLXXX</a>
<a href="#MLXXXI">MLXXXI</a>
<a href="#MLXXXII">MLXXXII</a>
<a href="#MLXXXIII">MLXXXIII</a>
<a href="#MLXXXIV">MLXXXIV</a>
<a href="#MLXXXV">MLXXXV</a>
<a href="#MLXXXVI">MLXXXVI</a>
<a href="#MLXXXVII">MLXXXVII</a>
<a href="#MLXXXVIII">MLXXXVIII</a>
<a href="#MLXXXIX">MLXXXIX</a>
<a href="#MXC">MXC</a>
<a href="#MXCI">MXCI</a>
<a href="#MXCII">MXCII</a>
<a href="#MXCIII">MXCIII</a>
<a href="#MXCIV">MXCIV</a>
<a href="#MXCV">MXCV</a>
<a href="#MXCVI">MXCVI</a>
<a href="#MXCVII">MXCVII</a>
<a href="#MXCVIII">MXCVIII</a>
<a href="#MXCIX">MXCIX</a>
<a href="#MC">MC</a>
<a href="#MCI">MCI</a>
<a href="#MCII">MCII</a>
<a href="#MCIII">MCIII</a>
<a href="#MCIV">MCIV</a>
<a href="#MCV">MCV</a>
<a href="#MCVI">MCVI</a>
<a href="#MCVII">MCVII</a>
<a href="#MCVIII">MCVIII</a>
<a href="#MCIX">MCIX</a>
<a href="#MCX">MCX</a>
<a href="#MCXI">MCXI</a>
<a href="#MCXII">MCXII</a>
<a href="#MCXIII">MCXIII</a>
<a href="#MCXIV">MCXIV</a>
<a href="#MCXV">MCXV</a>
<a href="#MCXVI">MCXVI</a>
<a href="#MCXVII">MCXVII</a>
<a href="#MCXVIII">MCXVIII</a>
<a href="#MCXIX">MCXIX</a>
<a href="#MCXX">MCXX</a>
<a href="#MCXXI">MCXXI</a>
<a href="#MCXXII">MCXXII</a>
<a href="#MCXXIII">MCXXIII</a>
<a href="#MCXXIV">MCXXIV</a>
<a href="#MCXXV">MCXXV</a>
<a href="#MCXXVI">MCXXVI</a>
<a href="#MCXXVII">MCXXVII</a>
<a href="#MCXXVIII">MCXXVIII</a>
<a href="#MCXXIX">MCXXIX</a>
<a href="#MCXXX">MCXXX</a>
<a href="#MCXXXI">MCXXXI</a>
<a href="#MCXXXII">MCXXXII</a>
<a href="#MCXXXIII">MCXXXIII</a>
<a href="#MCXXXIV">MCXXXIV</a>
<a href="#MCXXXV">MCXXXV</a>
<a href="#MCXXXVI">MCXXXVI</a>
<a href="#MCXXXVII">MCXXXVII</a>
<a href="#MCXXXVIII">MCXXXVIII</a>
<a href="#MCXXXIX">MCXXXIX</a>
<a href="#MCXL">MCXL</a>
<a href="#MCXLI">MCXLI</a>
<a href="#MCXLII">MCXLII</a>
<a href="#MCXLIII">MCXLIII</a>
<a href="#MCXLIV">MCXLIV</a>
<a href="#MCXLV">MCXLV</a>
<a href="#MCXLVI">MCXLVI</a>
<a href="#MCXLVII">MCXLVII</a>
<a href="#MCXLVIII">MCXLVIII</a>
<a href="#MCXLIX">MCXLIX</a>
<a href="#MCL">MCL</a>
<a href="#MCLI">MCLI</a>
<a href="#MCLII">MCLII</a>
<a href="#MCLIII">MCLIII</a>
<a href="#MCLIV">MCLIV</a>
<a href="#MCLV">MCLV</a>
<a href="#MCLVI">MCLVI</a>
<a href="#MCLVII">MCLVII</a>
<a href="#MCLVIII">MCLVIII</a>
<a href="#MCLIX">MCLIX</a>
<a href="#MCLX">MCLX</a>
<a href="#MCLXI">MCLXI</a>
<a href="#MCLXII">MCLXII</a>
<a href="#MCLXIII">MCLXIII</a>
<a href="#MCLXIV">MCLXIV</a>
<a href="#MCLXV">MCLXV</a>
<a href="#MCLXVI">MCLXVI</a>
<a href="#MCLXVII">MCLXVII</a>
<a href="#MCLXVIII">MCLXVIII</a>
<a href="#MCLXIX">MCLXIX</a>
<a href="#MCLXX">MCLXX</a>
<a href="#MCLXXI">MCLXXI</a>
<a href="#MCLXXII">MCLXXII</a>
<a href="#MCLXXIII">MCLXXIII</a>
<a href="#MCLXXIV">MCLXXIV</a>
<a href="#MCLXXV">MCLXXV</a>
<a href="#MCLXXVI">MCLXXVI</a>
<a href="#MCLXXVII">MCLXXVII</a>
<a href="#MCLXXVIII">MCLXXVIII</a>
<a href="#MCLXXIX">MCLXXIX</a>
<a href="#MCLXXX">MCLXXX</a>
<a href="#MCLXXXI">MCLXXXI</a>
<a href="#MCLXXXII">MCLXXXII</a>
<a href="#MCLXXXIII">MCLXXXIII</a>
<a href="#MCLXXXIV">MCLXXXIV</a>
<a href="#MCLXXXV">MCLXXXV</a>
<a href="#MCLXXXVI">MCLXXXVI</a>
<a href="#MCLXXXVII">MCLXXXVII</a>
<a href="#MCLXXXVIII">MCLXXXVIII</a>
<a href="#MCLXXXIX">MCLXXXIX</a>
<a href="#MCXC">MCXC</a>
<a href="#MCXCI">MCXCI</a>
<a href="#MCXCII">MCXCII</a>
<a href="#MCXCIII">MCXCIII</a>
<a href="#MCXCIV">MCXCIV</a>
<a href="#MCXCV">MCXCV</a>
<a href="#MCXCVI">MCXCVI</a>
<a href="#MCXCVII">MCXCVII</a>
<a href="#MCXCVIII">MCXCVIII</a>
<a href="#MCXCIX">MCXCIX</a>
<a href="#MCC">MCC</a>
<a href="#MCCI">MCCI</a>
<a href="#MCCII">MCCII</a>
<a href="#MCCIII">MCCIII</a>
<a href="#MCCIV">MCCIV</a>
<a href="#MCCV">MCCV</a>
<a href="#MCCVI">MCCVI</a>
<a href="#MCCVII">MCCVII</a>
<a href="#MCCVIII">MCCVIII</a>
<a href="#MCCIX">MCCIX</a>
<a href="#MCCX">MCCX</a>
<a href="#MCCXI">MCCXI</a>
<a href="#MCCXII">MCCXII</a>
<a href="#MCCXIII">MCCXIII</a>
<a href="#MCCXIV">MCCXIV</a>
<a href="#MCCXV">MCCXV</a>
<a href="#MCCXVI">MCCXVI</a>
<a href="#MCCXVII">MCCXVII</a>
<a href="#MCCXVIII">MCCXVIII</a>
<a href="#MCCXIX">MCCXIX</a>
<a href="#MCCXX">MCCXX</a>
<a href="#MCCXXI">MCCXXI</a>
<a href="#MCCXXII">MCCXXII</a>
<a href="#MCCXXIII">MCCXXIII</a>
<a href="#MCCXXIV">MCCXXIV</a>
<a href="#MCCXXV">MCCXXV</a>
<a href="#MCCXXVI">MCCXXVI</a>
<a href="#MCCXXVII">MCCXXVII</a>
<a href="#MCCXXVIII">MCCXXVIII</a>
<a href="#MCCXXIX">MCCXXIX</a>
<a href="#MCCXXX">MCCXXX</a>
<a href="#MCCXXXI">MCCXXXI</a>
<a href="#MCCXXXII">MCCXXXII</a>
<a href="#MCCXXXIII">MCCXXXIII</a>
<a href="#MCCXXXIV">MCCXXXIV</a>
<a href="#MCCXXXV">MCCXXXV</a>
<a href="#MCCXXXVI">MCCXXXVI</a>
<a href="#MCCXXXVII">MCCXXXVII</a>
<a href="#MCCXXXVIII">MCCXXXVIII</a>
<a href="#MCCXXXIX">MCCXXXIX</a>
<a href="#MCCXL">MCCXL</a>
<a href="#MCCXLI">MCCXLI</a>
<a href="#MCCXLII">MCCXLII</a>
<a href="#MCCXLIII">MCCXLIII</a>
<a href="#MCCXLIV">MCCXLIV</a>
<a href="#MCCXLV">MCCXLV</a>
<a href="#MCCXLVI">MCCXLVI</a>
<a href="#MCCXLVII">MCCXLVII</a>
<a href="#MCCXLVIII">MCCXLVIII</a>
<a href="#MCCXLIX">MCCXLIX</a>
<a href="#MCCL">MCCL</a>
<a href="#MCCLI">MCCLI</a>
<a href="#MCCLII">MCCLII</a>
<a href="#MCCLIII">MCCLIII</a>
<a href="#MCCLIV">MCCLIV</a>
<a href="#MCCLV">MCCLV</a>
<a href="#MCCLVI">MCCLVI</a>
<a href="#MCCLVII">MCCLVII</a>
<a href="#MCCLVIII">MCCLVIII</a></p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, così come
le grafie alternative (Montevio/Montevìo e simili), correggendo senza annotazione
minimi errori tipografici.
</p>
</div>

</body>
</html>
